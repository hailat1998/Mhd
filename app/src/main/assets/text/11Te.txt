ተሁለት ዛፍ የወደቀ
ተሁሉም ያው ወንድም፣ ቢከፋም ቢበጅም
ተለመደና ዶሮ መከሽከሽ፣ እኝህ እናትሽ ሐሙስ ሐሙስ ከች
ተለማማጭ፣ አልማጭ
ተለማበት፣ የተጋባበት
ተለጣጭ፣ የጎረቤቷን ድልህ አሟጣጭ
ተላም የዋለ በሬ፣ ተሴት የዋለ ገበሬ
ተሌባ ሌባ ቢሰርቀው፣ ምን ይደንቀው
ተልባ መስሎሽ፣ ሰናፍጭ ትቀምሽ
ተልባ በቅባኑግ፣ ለሰሚው ግራ፣ ለበይው መልካም
ተልባ በጥባጭ እያለች፣ ጎመን ቀንጣሽ ምች መታት
ተልባ ቢንጫጫ፣ በአንድ ሙቀጫ
ተመልከት ዓላማህን፣ ተከተል አለቃህን
ተመልከኛ ዳኛ፣ መልካም ፈራጅ
ተመመራመር፣ ይገኛል ቁም ነገር
ተመሞት ይሻላል መሰንበት
ተመምሩ፣ ደቀመዝሙሩ
ተመረቅሁ ብለህ፣ ተተረገመ ጋር አትዋል
ተመሮጥ፣ ይሻላል ማንጋጠጥ
ተመንግሥት አመልጣለሁ፣ ከሞት እድናለሁ ማለት ዘበት ነው
ተመክሮ ልብ ተሸምቶ፣ ድልብ አይሆንም
ተመዋረድ፣ ጌታን መውደድ
ተማሪና ዶሮ በሞቱ ክቡር ነው፣ በቁመናው ራቱ ጥሬ ነው
ተማሪ፣ ውሻ ቀባሪ
ተማሪ፣ ዘኬ ለቃሚ
ተማክሮ የፈሱት፣ ፈስ አይገማም
ተምሮ የማይጽፍ፣ አክፍሎ የማይገድፍ
ተምሮ ያላስማረ፣ ዘርቶ ያላጠረ
ተሞተች ሚስቴ፣ ምን አለኝ ካማቴ
ተሟጋች እኔ እረታ ይመስለኛል፣ ሰውም ይመለከተኛል
ተረታን እንዳይሉ ይግባኝ እንዳይሉ
ተረቴን መልስ አፌን በዳቦ አብስ
ተረት ለነገር፣ ይሆናል መሠረት
ተራራ ለጥናት፣ ውኃ ለጥማት
ተራስ በላይ፣ ነፋስ
ተራጋሚ፣ ራሱን ደርጋሚ
ተርቦ ያወጡት ደሞዝ ለመደኛ አይሆንም
ተርጅና ተሞት፣ ቢሸሹ አያመልጡ
ተሰብሮ ቢጠገን፣ እንደነብር አይኮን
ተሰው ተመርጦ፣ ለሹመት፣ ተንጨት ተመርጦ ለታቦት
ተሰውጋ አለሁ ብዬ፣ ተጅብ ተዳብዬ
ተሰግዳዳ ቦታ፣ ታዳጊ ጌታ
ተሳዳቢ ጥርስ፣ ነጭ ነው
ተሴትን ትበሱ፣ ትመልሱ
ተስስታም አንድ ያንቀው፣ አንድ ይወድቀው
ተስፋ መስጠት፣ እያዩ ዕዳ መግባት
ተስፋ ቆርጦ አንድ ላይ ከመቆም፣ ይሻላል በተስፋ ሲጓዙ መክረም
ተስፋ ያልቆረጠ መነኩሴ፣ ምናኔ ሲሔድ ሴቲቱን ይሰናበታል
ተስፋ ያድናል፣ ክህደት ያመነምናል
ተሸፋፍነው ቢተኙ ገልጦ የሚያይ ዓምላክ አለ
ተሹም ከመታለል፣ ጥሎ መኮብለል
ተሻገር ከወንዙ፣ ጉድ እንዳያበዙ
ተቀመጥ በወንበሬ፣ ተናገር በከንፈሬ
ተቀማጭ፣ አፉ ምላጭ
ተቀማጭ የሌለው ተሟጋች፣ ስልቻ የሌለው ቧጋች
ተቀምጠው የሰቀሉት፣ ቁመው ለማውረድ ያስቸግራል
ተቀምጦ ከመላክ፣ ተነስቶ መሥራት
ተቀባሪ ወዲያ፣ ማን ያርዳ
ተቁመቱ ማጠር፣ የልቡ መጠርጠር
ተቁም ዶሮ፣ ከሸክላ ማሰሮ
ተቂል አትጫወት፣ ዐይንህን ያወጣሃል በዕንጨት
ተቅበላ ጥጋብ የስቅለት ጦም ማደር ይሻላል
ተቆብ ላይ ሚዶ
ተበድሮ ቅቤ፣ ታርዞ ጎፈሬ
ተባለ ቀትር አትቀታተር
ተባቄላ አይጠፋ ዲቃላ፣ ከጠላ አይታጣ አተላ
ተተሳለ የማይበርድ፣ ተታዘለ የማይወርድ
ተተናገረ አያባራ አፋቸው፣ ከያዘ አይለቅ ምንቸታቸው
ተተናገረ አያባራ አፋቸው
ተተያዙ፣ ብዙ ነው መዘዙ
ተተያዙ ወዲያ ቄስ ጥሩልኝ ማለት ላያደላድሉ በሺ ብር ጭነት
ተታመሙ መክሳት፣ ካጡ መንጣት
ተነስቶ የሚንቀኝና ፣ ቁጭ ብሎ የሚያከብረኝን ዐውቃለሁ
ተናት፣ ቀን ይሻላል
ተናካሽ ውሻህን፣ ተዋጊ በሬህን እሰር
ተናካሽ ውሻ፣ የጅብ መቋደሻ
ተከናንቦ የሚበላውን፣ አጎንብሰህ ግባበት
ተከፈት ያለው ጉሮሮ፣ ጦም አያድርም
ተኩላ እንደ አንበሳ፣ እጮህ ብላ ተተረተረች
ተኩላ፣ ፍየል በላ
ተክፉ ተወልጄ፣ ስፈጭ አደርኩ
ተክፉ ጎረቤት፣ አይሠሩም ደህና ቤት
ተኩሶ ጣለ፣ ወጋ ነቀለ
ተኳሽ በሁለት ዐይኑ አያነጣጥርም
ተወደዱ ወዲያ፣ ገደሉ ሜዳ
ተወገብ በላይ ታቦት ከወገብ በታች ጣዖት
ተወገብ በላይ ጥጋብ ተወገብ በታች ራብ
ተወጭት አፍ፣ የወንጭት አፋፍ
ተዋቅሶ ወዳጅነት፣ የቂም ጠባሳ ባንገት
ተዋጊ በሬ፣ ተጭድ ይጣላል
ተው አትርሳ፣ ተሠርቶልሃል የሳት ገሳ
ተው ፈረሴ ለጉምና ለሴት አይዘነጉም
ተዝካር ያየ ተማሪ፣ ሸቀጥ ያየ አጣሪ ዐይን የለውም
ተይዛ ትዝፈን ጦጣ
ተይዞ ከመለማመጥ፣ አርፎ መቀመጥ
ተደርቦ መጣላት፣ ሥራ ማጣት
ተደብቃ ትደንሳለች፣ በሰው ስብሳብ ትወልዳለች
ተዳኛ ተሟግቶ፣ ላያደማ ተዋግቶ
ተድረው ቢመለሱ፣ የውኃ መንገድ ረሱ
ተጀመሩ መጨረስ፣ ካረገዱ ማልቀስ
ተጄ በጉንጬ
ተገናኝተው ሳሉ፣ ምን ጊዜ እንገናኝ ይላሉ
ተገዳዩ፣ ሟች ይጣደፋል
ተጋበዙና ብሉ፣ ሃይ በሉ ከልክሉ
ተጋፊ ውኃ፣ ሽቅብ ይሔዳል
ተግደርዳሪ በለጠብ ሽሮ ተበዳሪ
ተግደርዳሪ ጦም አዳሪ፣ ቀላዋጭ ቀባጣሪ
ተጎሽ እበት፣ ተንጨት ሽበት
ተጎንብሶ የሚበላን፣ ተኝተህ ቀላውጠው
ተጠማኝ ቢሰነብት፣ ባለርስት ይሆናል
ተጠንቀቅ ወደል፣ እንዳትገባ ገደል
ተጥዶ የማይፈላ፣ ተሹሞ የማይበላ
ተጦረኛ፣ ስንቅ አይደባልቁ
ተወጣ የዋለ ጉሬዛ፣ እህል ፈጅቶ ገባ
ተጨንቆ ኩራት፣ ተንጠራርቶ ራት
ተጫውቶ መማረር፣ አለ ጉዳይ መብረር
ተፈጣሪ ይበልጣል፣ ቂጠ ጫሪ
ተፈጥሮ ሞት፣ ተሾሞ ሽረት
ተፈጥሮን ተመክሮ፣ አይመልሰውም
ታለቀ መቆጠብ፣ ተሞተ መንጠብጠብ
ታላቁን ነገር እየተመኘሁ፣ ቢከፍቱት ተልባ ሆኜ ቀረሁ
ታላቅ ወንድም፣ እንደአባት ይቆጠራል
ታልተናገሩ፣ አይከፈት በሩ
ታልጠገቡ አይዘሉ፣ ታልዘለሉ አይሰበሩ
ታሞ ከመማቀቅ አስቀድሞ መጠንቀቅ
ታሞ የተነሳ፣ እግዜርን ረሳ
ታረጁ፣ አይበጁ
ታረጁ ወዲያ ጎፈሬ፣ አዝመራ የሳተው ገበሬ
ታርቄ ተመርቄ ታጥቤ ተለቅልቄ
ታርቆ ሙግት፣ በልቶ ስስት
ታሳጭ፣ መካሪ ይሻላል
ታቀበት በረዶ፣ ተቁልቁለት ዘንዶ
ታባ ቁፍር እሸት ተበልቶለት
ታባቱ የተረፈ፣ ተጠለፈ
ታቦተ ክፉ፣ ዐይነ መልካም
ታቦት በራሱ፣ ቃጭል በጥርሱ
ታከረሩት፣ ይበጠሳል
ታዝበው ሲጠሉህ፣ ታዝበው ይውደዱህ
ታየው ትመለከተው፣ ትታነቀው ትሞተው
ታዳጊ ያለው በግ፣ ላቱን በውጭ ያሳድራል
ታጉል ጉልበት፣ እዩልኝ ስሙልኝ ማለት
ታጉል ጥንቆላ፣ የጨዋ ልጅ መላ
ታጥቀህ ታገል እንዳትንገላታ፣ አስተውለህ ተሟገት እንዳትረታ
ታጥቦ ጭቃ
ትለብሰው የላት፣ ትከናነበው አማራት
ትላንት ልጄን፣ ዛሬ እናቴን፣ ምን ይበጃል ዘንድሮ፣ አለ አውራ ዶሮ
ትልቁ ዓሣ፣ ትንሹን ዓሣ ይውጣል
ትልቅ ብልሃት፣ ለንጉሥ መገዛት
ትልቅ ጥቃት፣ ለምኖ ማጣት
ትልቅ ጦር፣ ባይወጉበት ያስፈራሩበት
ትልና መጋዝ፣ በሽታና ጓዝ
ትምህርት በልጅነት አበባ በጥቅምት
ትምህርት፣ የማያልቅ ምርት
ትራሱን ከፍ አድርጎ ተኛ
ትርፉን ገልጸህ መከራውን ሳትነግረኝ
ትሻልን ትቼ፣ ትብስን አገባሁ
ትተውት የሚሔዱትን፣ ባልንጀራ አይቅደሙት
ትናንሽ ልጆች፣ ትናንሽ ሀብቶች
ትንሣኤ ትንሣኤ ቢሉኝ፣ ጸሎት ሐሙስ መስሎኝ
ትንሽ ምላጭ፣ አገር ትላጭ
ትንሽ ሰው፣ ትንሽ ነው
ትንሽ ሥጋ፣ እንደመሬ ትወጋ
ትንሽ ቆሎ ይዞ፣ ከአሻሮ ተጠጋ
ትንሽ በመናገር፣ እውነት ትከበር
ትንሽ፣ አበላሽ
ትንሽ ጎልማሳ፣ ትቢያ ታነሳ
ትንሽ ጭላንጭል ታስይዛለች ምንጭር
ትንቢት ይመራል፣ ልጓም ይገራል
ትንኝም ለሆዱ፣ ዝሆንም ለሆዱ፣ ተያይዘው ወንዝ ወረዱ
ትዕቢት ከስስት፣ ምን አገናኝቶት
ትዕግሥተኛ፣ ከፈለገበት ይደርሳል
ትዕግስት፣ ፍራቻ አይደለም
ትኩስ ሬሳ፣ ደረቁን አስነሳ
ትጉህ ከአንድ እንጀራ ይጠግባል
ትጸድቅ ትኮነን ቢለው፣ ቆይ መክሬ አስታውቅሃለሁ አለ
ትፈጭ የነበረች፣ ማንጓለል ተሳናት
ቶሎ ቶሎ ቢቆጡ፣ አብረው አይቀመጡ
ቶፋ በማን፣ ምድር ትለፋ
