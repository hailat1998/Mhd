ነበርንበት፣ አትኩሩበት
ነበር እንጂ ይኖራል፣ የሚባል ፍጡር የለም
ነቢያት በቀየሱ፣ ሐዋሪያት ገሠገሡ
ነቢይ በአገሩ፣ አይከበረም
ነቢይ ቢኖር፣ በከበረ ነበር
ነብር ቢያንቀላፋ፣ ዝንጀሮ ጎበኘው
ነብር ባየለበት ዘመን፣ ድመት ይኮርታል
ነብርን ሲይዙት ተጠንቅቆ፣ ጎመሮ ሲገቡ ደኮ ታጥቆ
ነብር ሳይገድል፣ ቆዳውን ያስማማል
ነብር አየኝ በል
ነብር ዐይኑን ታመመ፣ ፍየል መሪ ሆነ
ነብር ካልነኩት፣ አይነካም
ነብር የሞተለት፣ ፍየል ልጅዋን ትድራለች
ነዋሪ ለዘላለም፣ አለ ዓምላክ የለም
ነውር ለባለቤቱ፣ እንግዳ ነው
ነገረኛ ሰው፣ ከቤቱ አይሞትም
ነገረኛ፣ ታሞ አይተኛ
ነገረኛ ናቸው አጥልቃችሁ ቅበሯቸው የተነሱ እንደሆን ብዙ ነው ጣጣቸው
ነገረኛ ዝንጀሮ፣ ውሻ ታረባለች
ነገሩ ነገር ነው፣ ውስጡ ጉራንጉር ነው
ነገሩ ነገር ነው፣ ውስጡ ጥቅንጥቅ ነው
ነገሩን በልጥ፣ አሠረው
ነገሬ በሆዴ፣ መንገዴ ባመዴ
ነገሬ፣ በከንፈሬ
ነገርህና ነገሬ ልክ ነው፣ ሰው መስማቱ ትርፍ ነው
ነገርህን በጠጄ ርስትህን በልጄ
ነገር ለሰሚ፣ ውኃ ለተጠሚ
ነገር ለበለጠ፣ ውድማ ለመለጠ
ነገር ለጀማሪ፣ እሳት ለጫሪው
ነገር ላምጫ፣ ይግደደው
ነገርም ይበረክታል፣ ባላጋራም ይታክታል
ነገር ሲበዛ ይሆናል ዋዛ
ነገር ሲያመልጥ፣ ራስ ሲመለጥ አይታወቅም
ነገር ሲጀመር፣ እህል ሲከመር
ነገር ሳያውቁ፣ ሙግት፣ ሳይጎለብቱ ትዕቢት
ነገር ሳያውቁ ሙግት አቅም ሳይኖር ትዕቢት
ነገር ስንት ነው? ሁለት፣ ምን ያበዛዋል ውሸት?
ነገር በሆዴ እየተመኘሁ ቢከፍቱት ተልባ ሆኜ ተገኘሁ
ነገር በለዛው፣ ጥሬ በለዛዛው
ነገር በልክ፣ ሙያ በልብ
ነገር በመልከኛ፣ ጠላ በመክደኛ
ነገር በምሳሌ ጠጅ በብርሌ፣ ዜማ በሐሌ
ነገር በቀጠሮ፣ ዘፈን በከበሮ
ነገር በትኩሱ፣ ጨዋታ በወዙ
ነገር በነገር ይጠቀሳል፣ እሾህ በእሾህ ይነቀሳል
ነገር በዐይን ይገባል
ነገር በእርቅ፣ መንገድ በደረቅ
ነገር በእርቅ፣ ወይፈንን በድርቅ
ነገር በወቀሳ፣ በደል በካሣ
ነገር በዋስ፣ እህል በነፋስ
ነገር በዋና፣ ሜዳ በእረኛ
ነገር በዋና፣ ዘፈን በገና
ነገር በዋናው፣ ንብ በአውራው
ነገር በዳኛ፣ ሚዶ በእረኛ
ነገር ቢሳሳት ከጥንቱ፣ ሰይፍ ́ቢመዝ ከአፎቱ
ነገር ቢሳሳት፣ ከጧቱ፣ ጥጃ ቢሳሳት ከናቱ
ነገር ቢበዛ በአህያ አይጫንም
ነገር ባዋቂ ብረት በጠራቂ
ነገር ነገርን ያመጣል፣ ድግር ዐፈርን ያወጣል
ነገር ነገርን ያነሳል፣ ጥጋብ ሞትን ያስረሳል
ነገርና መጫኛ እንዳሳጠሩት ወይም፣ እንዳስረዘሙት ነው
ነገርና ገመድ፣ አለውሉ አይፈታም
ነገርን አዳምጦ፣ እህልን አላምጦ
ነገር አለኝ ከማለት፣ ሥራ አለኝ ማለት
ነገር አለዳኛ፣ ነዶ አለመጫኛ
ነገር አንሽውን፣ እሾህ አጣሪውን
ነገር እንዲጠፋ፣ ዳኛውን ግደል
ነገር እንዳገቡት፣ ሙክት እንዳሰቡት
ነገር እንዳፉ፣ ዛፍ እንደቅርንጫፉ
ነገር ከመጀመሪያው፣ እህል ከመከመሪያው
ነገር ከመጀመሪያው፣ ውኃ ከመሻገሪያው
ነገር ከመጀመሪያ፣ ፍለጋ ከመሸጋገሪያ
ነገር ከመፈለግ ይሻላል ኑግ ፈረግ
ነገር ከሰነበተ፣ ቅራሪ ከሆመጠጠ
ነገር ከሥሩ ውኃ ከጥሩ
ነገር ከዕብድ ይገኛል
ነገር ከዋስ፣ ምላስ ከጥርስ አያልፍም
ነገር ከውሉ፣ ጋሻ ከእንግቡ
ነገር ከግቡ፣ ጋሻ ከእንግቡ
ነገር ከፊቱ፣ ዱቄት ከወንፊቱ
ነገር ካምጩ፣ ውኃ ከምንጩ
ነገር ካንሺው፣ ሥጋ ከጠባሹ
ነገር ወዳድ ሰው፣ ከመንገድ ዳር ቅበሩኝ ይላል
ነገር ወዳጅ፣ ከቤቱ አይሞትም
ነገር ወዴት ትሔዳለህ? ጎንደር፣ መጨረሻህ? ታገር
ነገር የሚከረው፣ ጎንጓኙን ሲያገኝ ነው
ነገር የዋለበት ዳኛ ያውቃል፣ ከብት የዋለበት እረኛ ያውቃል
ነገር የፈራ ይቃጠራል፣ አውሬ የፈራ ያጥራል
ነገር ያለ ዳኛ፣ ትብትብ ያለመጫኛ
ነገር ያሻ ዳኛ፣ አምጡ ይላል የዶሮ ሻኛ
ነገር ፈጣሪውን፣ እሾህ አጣሪውን
ነጋሪ የሌለው፣ ይታማ አይመስለውም
ነጋዴን ተዛማች፣ ምን አቀላቀለው
ነጋዴ ወረቱን፣ ዘላን ከብቱን፣ ገበሬ ምርቱን
ነጭ እንደሸማ፣ ትክል እንደአክርማ
ነጭ ድሃ፣ ነጭ ማር ይከፍላል
ነፃነት ያኮራል፣ ሥራ ያስከብራል
ነፋስ ሲነሳ፣ እሳት አይጭሩም
ነፍስ በፈጣሪዋ፣ ሴት ባሳዳሪዋ
ነፍስ ካለ፣ መንቀሳቀስ አይገድም
ነፍጥ ቢያጓራ የጌታውን ጎን ይሰብር
ኑር ባገር ጥፋ ካገር
ኑሮ በዘዴ፣ ጾም በሑዳዴ
ኑሮ በደጋ፣ መተኛት ባልጋ፣ ታላቅ ጸጋ
ኑሮ ቢያምርህ ችላ፣ ጥጋብ ቢያምርህ ባቄላ
ኑሮ ኑሮ ከመሬት፣ ዞሮ ዞሮ ከቤት
ኑሮ ከመናደድ፣ ሔዶ መናፈቅ /መመስገን/
ኑሮ ካሉት፣ መቃብር ይሞቃል
ኑሮ ያኗኑራል፣ ሕግ ያከባብራል
ኑ ባይ አክባሪ፣ እንቢ ባይ ቀላይ
ና ብላ ሳይሉት፣ ከወጡ አውጡልኝ
ና ያሉት እንግዳ፣ ራቱ ፍሪዳ
ናዳ መጣልህ ቢሉት ተከናንቢያለሁ አለ
ንቡን አባሮ፣ ማሩን
ንብ ላጥር፣ ሳያረዳ አይሔድም
ንብ ቢሔድ ካጥር፣ ሰው ቢሔድ ካገር
ንብ ባውራው፣ ገበሬ ባዝመራው
ንብን ዐይተህ፣ ተገዛ ብሏል እግዜር
ንካ ያለው፣ አይቀርም
ንዳማ ቢያጭዱት፣ ክምር አይሞላ
ንገሥ ቢሉት፣ ሳልዋጋ አልነግሥ አለ
ንጉሥ ለብያኔ፣ አቡን ለኩነኔ
ንጉሥ ሲቆጣ፣ ቀስ ብለህ ውጣ
ንጉሥ በመንግሥቱ፣ እግዜር በመለኮቱ፣ ጎልማሳ በሚስቱ
ንጉሥ በድንኳናቸው፣ እኔም በጎጆዬ፣ ንጉሥ ነኝ አለ ድሃ
ንጉሥ አንጋሹን፣ ቤተክርስቲያን ቀዳሹን
ንጉሥ አይከሰስ፣ ሰማይ አይታረስ
ንጉሥ ከተነፈሰ፣ ዐይን ከፈሰሰ
ንጉሥ ከግንቡ ውጭ፣ ይታማል
ንጉሥ የቆረጠው፣ እጅ ካለ ይቆጠራል
ንጉሥ የፈረደበት፣ መርከብ የተሰበረበት
ንጉሥ ይተክላል፣ ንጉሥ ይነቅላል
ንጋትና ጥራት፣ እያደር ይታያል
ንጋትን አውራ ዶሮ ያውቃል፣ ወፍ ያረጋግጣል
ንግድ ለወረት፣ ወዳጅ ለችግር ዕለት
ንግግር ሲበዛ ያጠፋል፣ ማር ሲበዛ ያስተፋል
ንፉግ ለግሶ ቢሰጥ፣ እጁ ይንቀጥቀጥ
ኖሮ ካንገት፣ ወገብ ሥራ አለበት
ኖሮ ኖሮ ከሞት፣ ዞሮ ዞሮ ከቤት
