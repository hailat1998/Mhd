ለሀምሳ ጋን አንድ አሎሎ
ለሀብት መትጋት ሰውነትን ያከሳል፤ገንዘብ ማሰብ እንቅልፍ ይነሣል
ለሁሉም ጊዜ አለው
ለሂያጅ የለውም ወዳጅ
ለሆዳም ሰው ማብላት ውቅያኖስን ለመደልደል መቃጣት
ለሆዳም በሬ ጭድ ያዝለታል
ለሆዴ ጠግቤ ፤በልብሴ አንግቤ
ለሆድ ቁርጠት ብላበት፤ለራስ ምታት ጩህበት
ለላሙ መንጃ፤ ለሸማው መቅደጃ
ለላሙ መንጃ፤ ለሸማው መከንጃ
ለላም ቀንዷ አይከብዳትም
ለላም ከጥጃዋና፤ ከአላቢዋ ማን ይቀርባታል
ለላም የሣር ለምለም
ለላም ጥጃዋ፤ ለአህያ ውርንጭላዋ
ለሌለው ምን ትለው
ለሌባ ቅሌቱ ልብሱ ነው
ለልጅ ሲሉ ይበሉ፤ ለወዳጅ ሲሉ ይጣሉ
ለልጅ አይሥቁለትም፣ለውሻ አይሮጡለትም
ለልጅ ጥርስህን ለዝንብ ቁስልህን አታሳይ
ለልጅ ጨዋታ ለባለጌ ቧልት
ለሎሌው ምን ትለው?
ለሕልም ምሳሌ የለውም
ለመሄድና ለመመለስ፤ አዛዥ ራስ
ለመሆኑ ሳይሆን እንዴት ይሆናል ቢሆን
ለመሥራት ያፈረ፤ መብላት ደፈረ
ለመሪህ ዓሣ ምሰል
ለመስማት የፈጠንህ ለመናገር የዘገየህ ሁን
ለመስጠት አለመቸኮል፤ከሰጡም ወዲህ አለመጸጸት
ለመታማት መፍራት
ለመነኩሴ መልካም ሎሌ
ለመከራ የጣፈው፤ቢነግድ አይተርፈው
ለመከራ ያለው መነኩሴ ፤ዳዊት ሸጦ አህያ ይገዛል
ለመኻን እማዬ፤ለአገልጋይ እትዬ ብርቋ ነው
ለሙት የለው መብት
ለሚመለከት ለሚያየው፤ ሞት ቅርብ ነው
ለሚስት ያጐርሷል፤ለተመታ ይክሷል
ለማረም ማን ብሎት፤ ሲሠራው ግን ግድፈት
ለማን አለው ፈጣሪ አለው፤ጠጅ ለሌለው ውኃ አለው
ለማን ይፍረዱ? ለወደዱ፤ አይደለም ለወደዱ፤ ለወለዱ፡፡
ለማኝ ቢያብድ ስልቻውን አይጥልም
ለማኝ አያማርጥም፤ ማር አይኮመጥጥም
ለማየት የፈለገ ዐይኑን ይገልጣል
ለማያውቀው ፎገራ ዱሩ ነው
ለማያውቅሽ ታጠኝ
ለማይሞት መድኃኒት አለው
ለማይሰጥ ሰው ፤ስጡኝ ማለት ማን አስተማረው
ለማዕበል ወደብ ለነፋሰ ገደብ የለውም
ለምላጭ የሰጡት ገላ አያምም
ለምሽት መብራት፤ ለመከራ ጊዜ ብልሃት
ለምሽት መብራት፤ ለሥራ ብልሃት
ለምን ተክዤ፤ አምላክን ይዤ
ለምን ያለው ስልቻውን፤ ጫን ያለው ኮርቻውን አያጣም ለምን ጊዜው ነቀዝሽ
ለምኖ ለማኝ፤ ቆቤን ቀማኝ
Le mogn sene begaw : meskerem keremtu
ለሞኝ ንገረው ምን ይሰማ ብዬ፤ ለብልህ ንገረው፤ ምን ይሳተው ብዬ?
ለሞኝ ከሣቁለት፤ለቅዘን ከሮጡለት
ለሞኝ ከሣቁለት ለውሻ ከሮጡለት
ለሞኝ ጉድጓድ አያሳዩትም፤ ቤት ነው ብሎ ይገባበታል
ለሞፈር ቆራጭ፤እርፍ አይታየውም በግላጭ
ለረዥም መንገድ አትሩጥበት፤ ለረዥም ነገር አትቸኩልበት
ለራሱ አብዶ ይሮጣል፤ አትርሳኝ ብሎ ተከትሎታል
ለራሱ አያውቅ፤ሰው አይጠይቅ
ለራሱ አያውቅ ነዳይ ፤ ቅቤ ለመነ ላዋይ
ለራሱ የማይረባ ፤ለሰውም አይረባ
ለራሱ ጥላ፤ ለእግሩ ከለላ
ለራስ ምታት ጩህበት፤ ለሆድ ቁርጠት ብላበት
ለራስ ሲቆርሱ አያሳንሱ
ለራስ ከበጁ፤ አይታጡ ከደጁ
ራስ ወዳድ መሆንን ያመለክታል
ለራበው ሰው ቆሎ፤ ለቁልቁለት በቅሎ
ለራት የማይተርፍ ዳረጎት
ለርስት ሴቶች ስንኳ ይሞቱበታል
ለጥቅም ሲል የማይታገል አይኖርም
ለሰለባ የመጣ ልብስ ቢጥሉለት አይመለስ
ለሰማይ ምሰሶ የለው፤ ለባዕድ ሥር የለው
ለሰበበኛ ቂጥ መረቅ አታብዛበት
ለሰባቂ ጆሮህን አትስጠው
ለሰው ልጅ ከሚያበሉ፤ ለውሻ ልጅ ያብሉ
ለሰው ልጅ ከማብላት ለውሻ ማብላት
ለሰው ሞት አነሰው
ለሰው ሰው ነው ልብሱ
ለሰው ቢነግሩት መልሶ ለሰው፤ ጫር ጫር አድርጌ ዐፈር ላልብሰው
ለሰው ብሎ መሞት አምላክነት ያሻል
ለሰው ብሎ ሲያማ፣ለእኔ ብለህ ስማ
ለሰው ብትል ትጠፋለህ፤ ለእግዜር ብትል ትለማለህ
ለሰው ከበሬታው ሰው፤ ለወጥ ማጣፈጫው ጨው
ለሰው የማይል ሰው፤ ሞት ሲያንሰው
ለሰው ጠላቱ፤ይወጣል ከቤቱ
ለሰይጣን አትስጠው ሥልጣን
ለሰጭም አያንሰው፤ ለበይም አይደርሰው
ለሴት ልጅ እስከ አርባ ቀን ሞቷን ፤ ከዚያ ወዲያ ሀብቷን
ለሴት ምክር አይገባትም
ለሴት ጠላ፤ ለፈረስ ቆላ
ለሴትና ለጉም አይዘገኑም
ለስሟ መጠሪያ ቁና ሰፋች
ለስሱ ፍትፍት አሳይቶ እበት ማጉረሱ
ለሸማኔ ማገጃ፤ ስለት ማረጃ
ለሹመት ካልመከሩለት፤ ለጥርስ ካልከደኑለት
ለሹመት ያደለው፤ የለማኝ አለቃ ይሆናል
ለሺ ፍልጥ ማሰሪያው ልጥ
ለበራ ወለባ፤ ለውሻ ገለባ
ለበግ ደጋ፤ ለምቾት አልጋ
ለቡናሽ ቁርስ የለሽ ፤ ለነገርሽ ለዛ የለሽ
ለባለጌ ገድሉ ውርደቱ
ለባብ እግር የለው፤ ለሞኝ መላ የለው
ለባዕድ የሰጡት ኮሶ፤ ይወጣል ደም ጎርሶ
ለቤት ሳማ፤ ለውጭ ቄጤማ
ለቤት ሣንቃ፤ ለሰው አለቃ፤ ለነገር ጠበቃ ያስፈልገዋል
ለቤት ባላ፤ ለችግር ነጠላ ያስፈልገዋል
ለቀላል ምስጢር መንገር፤ በቀዳዳ ጤፍ መቋጠር
ለቀማኛ የለውም እጅ፤ ለበቅሎ የለውም ልጅ
ለቀባሪው አረዱት
ለቀንዳም በሬ ቤት አትከልክለው፤ ቀንዱ ይከላከለዋል ለቁንጫ ለምድ ያወጣል
ለቂጡ ጨርቅ የለው፧ ቆንጆ ያባብላል
ለቅልብልብ አማት፤ ሲሶ በትር አላት
ለቅሶ ሳለ ከቤት፤ ይሄዳል ከጐረቤት
ለቅናት የለውም ጥናት
ለቅዘን እግር አንስተውለት፤ ለውሻ ሸሽተውለት
ለብልህ አይነግሩ፤ ለአንበሳ አይመትሩ
ለብልህ አይነግሩ፤ ለድመት አያበሩ
ለብዙ ጸሎት ማሠሪያው አቡነ ዘበሰማያት
ለቦና ጥጃ ውስ አያንሰውም
ለተማሪ ቆሎ፤ ለወታደር በቅሎ
ለተሟጋች መዘዘኛ፤ የዳኛ ትዕግሥተኛ
ለተረታ ያበደረ፧ እሳት ጨመረ
ለተራበ በግብር፤ ለተበደለ በነገር
ለተሸሸገ ምግብ፤ የተሸሸገ ሆድ አይጠፋለትም
ለተሾመ ይሟገቱለታል፤ ለተሻረ ይመሰክሩበታል
ለተቀማጭ ሰማይ ቅርቡ ነው
ለተባባሰው ማጭድ አታውሰው
ለተቸገረ የማያዝን እምብርት የለውም
ለተንኮለኛ ሲሉ ይሰበሰባሉ፤ ለቅን ይፈርዳሉ
ለትኋን ልጓም ማጉረስ፤ ላፈኛ ሰው መመለስ አይቻልም
ለቸኮለ ዋንጫ አስጨብጠው
ለኃጥአን የወረደ ለጻድቃን ይተርፋል
ለነገረኛ ሰው፤ጀርባህን ስጠው
ለነገረኛ ነገር ተውለት ፤ ለሆዳም እህል አቅርብለት
ለኔ ነግ በኔ
ለንጉሥ ያልረዳ ፤ከባህር ያልቀዳ
ለንፉግ ሰው፤ የገበያ መንገድ ይጠበዋል
ለአምላክ ልንገረው፤ ለማያስቀረው
ለአበባ የለው ገለባ
ለአቤቱታ ፤ የለው ይሉኝታ
ለአንበሳ አታበድር፧ካበደርክ አትጠይቅ
ለአንዱ የዘነበለት ፤ለሌላው ሳያካፋ አይቀርም
ለአንድ ያሉት፤ ለሁለት ይተርፋል
ለአኩራፊ ምሳው እራት ይሆነዋል
ለአዋጅ ነጋሪት፤ ለጥጥ ልቃቂት
ለአፈ ግም አፍንጫ ድፍን ያዝለታል
ለአፍታ፤ የለውም ፋታ
ለአፍ ዳገት የለውም
ለእሳት ዕንጨት፤ ካልነፈጉት አይጠፋም
ለእሳት ውኃ፤ ለጠጉር ቡሃ
ለእሳት ፍላት፤ ለጮማ ስባት
ለእበጥ ፍላት፣ ለዕንጨት እሳት
ለእባብ እግር የለው፣ለሞኝ መላ የለው
ለእብለት ሥር የለው ፤ለባብ እግር የለው
ለእውነት ማማ ፤ ለውሸት ጨለማ
ለእጅ ርቆ፤ ለዓይን ርቆ
ለእግሩ የተጠየፈ፤ ለቂጡ አተረፈ
ለእግሩ የተጠየፈ፤ ለእራሱ አተረፈ
ለእግር የፈሩት ለቂጥ ይተርፋል
ለእግዚአብሔር የቀነቀነ ለጽድቅ፤ ለጌታ ለንጉሥ የቀነቀነ ለወርቅ
ለከለላ ጥላ፤ ቢርብህ ብላ
ለከሳሽ የለው ምላሽ
ለካህን ጥምቀት፤ ለገበሬ ግንቦት
ለኮ መሳቢያ፤ ወፍጮ ማለሚያ
ለወሬ ወዳጁ ወሬ፤ ለመነኩሴ ጥሬ
ለወሬ የለው ፍሬ
ለወሬ የለው ፍሬ፤ ለአበባ የለው ገለባ
ለወሬ የቸኮለ እናቱን በመንገድ ላይ ያረዳል
ለወርቅ ያሉት አንገት ለአሽክት
ለወታደር ሰፊ መንደር፤ ለወንዲላ መልካም ዱላ
ለወዳጁ ማር ወለላ፤ ለጠላቱ አመኬላ
ለወዳጅና ለዐይን ትንሽ ይበቃዋል
ለወጡም እዘኑለት ፤ አንዳንድ ጊዜ ደረቅ ጉረሱለት
ለወጡም እዘኑለት፤ ከደረቁም ብሉለት
ለወጥ የሚሻል ቅልውጥ
ለዋስ አፍ የለው፤ ለጉንዳን ደም የለው
ለዋንጫ ቡሽ፤ ለውኃ ጉሽ የለውም
ለውሻ ምሳ የለው ራት ብቻ
ለውሻ ሞት፤ ፊት አይነጨለትም
ለውሻዬ ያልሁትን ልጄ ቢበላብኝ አልወድም
ለውሽማ ሞት ፊት አይነጩለት
ለውጡኝ ባይ የሚሻለውን ዐውቆ
ለዓይነ ሥውር መስታወት
ለዓይን የሚከፋ፤ ለአፍንጫ ይከረፋ
ለዕውር ዝማሜ፤ ለመላጣ ጋሜ
ለዘመዴ ያዝናል ሆዴ
ለዚህ ሆዴ ጠላኝ ዘመዴ
ለዝናቡ ጌታ ፧ ውኃ ነሱት
ለይቶት አባ ንጉሧ
ለይቶ እንደፈፋ፤ አንጓሎ እንዳረፋ
ለደህና ሰው ዋጋ አነሰው
ለደህና ሰው ውሸት ፤ ለጅብ እሸት
ለደብተራ፤ መቋሚያና ጭራ
ለደደብ ማስረዳት፤ ድንጋይ ቅቤ መቀባት
ለደግ ንጉሥ ዕለት ዕለት ማልቀስ
ለዳርቻው ሲሳሉ፤ መካከሉን ተነሱ
ለዳባ ለባሽ ፤ ነገርክን አታበላሽ
ለዳኛ አመልክት፤ እንዲሆን መሠረት
ለዳኛ የነገሩ በርጥብ ያቃጠሉት
ለዳኛ ዳኛ አለው፤ ለአንበሳ ተኩላ አለው
ለድሃ ማን ሰጠው ውኃ
ለድህነት የፈጠረው ቢነግድ አያተርፈው
ለድሪ ያሉት አንገት ለአሸንክታብ
ለድካም የጣፈኝ! ብነግድ አያተርፈኝ
ለዶሮ ሲነግሩ ምጥማጥ ይሰማል
ለጆሮ ጥርስ፤ ለሆዳም ስስ
ለገላጋይ ደም የለውም
ለገበሬ መልካም በሬ
ለገቢህ ተንገብገብ
ለገና ጨዋታ አይቆጡም ጌታ
ለገደለ ጐፈሬ፤ ላረጋገጠ ወሬ
ለገዳም የረዳ፤ አይጐዳ
ለጉንዳን ደም የለው፤ ለዝንብ ቤት የለው
ለጉንዳን ደም የለው፤ለገንዘብ ቤት የለው
ለጋስ ቢለግስ አበደረ እንጂ አልሰጠም
ለጠላትህ እንደ ዳቦ፤ እስኪገምጥህ አትመቸው
ለጠቢብ አንድ ቃል ይበቃል
ለጠጪ ሰው የመጠጥ ወሬ አውራው
ለጥልና ለዳኛ ያለው ገንዘብ አፋፍ ይቆያል
ለጥምቀት ያልሆነ ቀሚስ ይበጣጠስ
ለጥርጣሬ፤ ምንጣሬ
ለጥቅም ሲታጠቁ፤ ከጎኑ ይጠንቀቁ
ለጨለማ ጊዜ መብራት፤ ለመከራ ጊዜ ብልሃት
ለጨቅጫቃ ሰው ከማበደር፤ ይሻላል በእጅ ማሳደር
ለጭሰኛ መሬት፤ ለሣር ቤት ክብሪት
ለጾም ግድፈት፤ ለበዓል ሽረት
ለፈረስህ አንገት፤ ለጋሻህ እንብርት
ለፈሪ ሜዳ አይነሱም
ለፈሪ ይበቃል ፍርፋሪ
ለፍቅር ብተኛ ለጠብ አረገዘች
ለፍየል ሕመም በሬ ማረድ
ለፍየል ስም አውጣ ቢለው፤ ሞት አያድርስ አለው
ለፍየል ቆላ፤ ለሙክት ባቄላ
ሊሻገር ቢያምረው ይዋኛል፤ ሊሟገት ቢያምረው ይዳኛል
ሊበሉት የፈለጉትን አሞራ፤ ይሉታል ጅግራ
ሊወጋ የመጣ ጌታዬ ቢሉት አይመለስም
ሊያልፍ ውኃ አደረገኝ ድሃ
ሊያስቡት አይገድም
ሊጣላ የመጣ ሰበብ አያጣም
ላህያ ማር አይጥማትም
ላህያ ያልከበደው፤ ለመጫኛ ከበደው
ላህያ ፈስ፣ አፍንጫ አይዙለትም
ላለው ቅንጭብ ያረግዳል
ላለፈ አይጸጸቱ፤ ለሚመጣው አይበለጡ
ላለፈ ክረምት ቤት አይሠራለትም
ላለፈው ጸሎት ከንቱ ጩኸት
ላሊበላ ሄደሽ ከሕንፃው ብትሰፍሪ አይገኝም ጽድቅ አለባህሪ አይገኝም
ላሊበላ አደራውን አይበላ
ላሊበላ የቃሉን አይበላ
ላሊበላን ካላጠጉቡት ይጮኻል፤ ሎሌም ካልሰጡት ይከዳል
ላላወቀው ፎገራ ዱሩ ነው
ላላየው የሚያስገርም ለሰማው የሚያስደንቅ
ላላዩ ልጅ ፤ ዳቦ ፍሪዳው
ላመት ልብስ፤ ለእለት ጉርስ
ላሜ ቦራ የልጆቼን ነገር አደራ
ላሜ ወለደች
ላም ሲበዘብዝ ፤ ጭራዋን ያዝ
ላም በረቱን የሰው ልጅ አባቱን አይረሳም
ላም ባልዋለበት ኩበት ለቀማ
ላም ነጂዋን እንጂ ጌታዋን አታውቅም
ላም አለች በደረጣ ወተቷ ምን ይነጣ
ላም አለኝ በሰማይ ወተቷንም አላይ
ላም እሳት ወለደች እንዳትልሰው ፈጃት እንዳትተወው ልጅ ሆነባት
ላም ከወንዙ ልጅ ከቦዝ (የተናቀ ቦታ)
ላም የዋለችበትን ትመስላለች
ላሳር የጣፈው ፤ቢነግድ አይተርፈው
ላታመልጠኝ አታሩጠኝ
ላታመልጥ አትሩጥ
ላታገኝ አትመኝ፤ ላታጣ አትቆጣ
ላትከፍል አትዋስ፤ ላትደርስ አትገሥግሥ
ላንበሳ አይመትሩ ለዐዋቂ አይናገሩ
ላንድ ብርቱ ፤ሁለት መድኀኒቱ
ላንድ አልሚ ዘጠኝ ቋሚ
ላንድ አራሚ፤ ዘጠኝ ቋሚ
ላንድ ጭቃ አገር ዘጠኝ ምስለኔ
ላዋቂ ምክር ፤ላላዋቂ በትር
ላዋቂ ዐትወቅበት ለረዥም አትከንዳበት
ላያሸንፉት መታገል፤ ትርፉ ገደል
ላያቱ ዕዳ ፤ላማቱ ፍሪዳ
ላያጠግቡ መጋበዝ ላይገድሉ ካራ መምዘዝ
ላያጥብ አይለብስ ፤ላያርም አያርስ
ላይሆን ቤት፤ በበዓል ስፌት
ላይሆን ዘመድ ፤ገንዘቤንም አልሰድ
ላይሉኝ ቸር፤ በየቦታው ስፈነቸር
ላይሉኝ ወሶ ደርሼ ነበር ከረጋ ለቅሶ
ላይምረው እማሰነው፤ ላይበላው አበላሸው
ላይሞት ይፈራል፤ላይድን ይሸሻል
ላይቀር ሞቱ፤ መንጠራወቱ
ላይቀር ሣቁ ፤ ችኩ
ላይቀር ጣጂው አታብርጂው
ላይበላው ፧አበላሸው
ላይታች አይፈርድ፤ ላያተርፍ አይነግድ
ላይችል አይሰጥም፤ ላይጠግን አይሰብርም
ላይንና ለወዳጅ ጥቂት ይበቃል
ላይን የሚከፋ ለአፍንጫ የሚከረፋ
ላይኛው ከንፈር ለክርክር ታችኛው ከንፈር ለምስክር
ላይዘሩ አያርሱ፤ ካላረሱ አይጐርሱ
ላይፈሩ ቁጣ ከዕብደት አንድ ነው
ላገልጋይ ትዕግስት፤ለባለቤት መጠቃት
ላገሩ እንግዳ ለሰው ባዳ
ላገሩ ፊደል እንግዳ፤ ላባቱ ቋንቋ ባዳ
ላገሬ ሰው እንኳን ነጋሪት አታሞ አይሰጠው
ላጠፋ ምህረት፤ ላጣ ቸርነት
ላፈኛ ሰው መመለስ ፤ ለትኋን ልጓም ማጉረስ
ላፍላ ያለወጉ ፈላ
ሌሊት የምክር እናት
ሌላው ሲታማ ለኔ ብለህ ስማ
ሌባ ላመሉ ዳቦ ይልሳል
ሌባ ቢያዩኝ እሥቅ፤ ባያዩኝ እሰርቅ
ሌባ ባይሰርቅ፤ ዳኛም ባይገድ
ሌባ ተይዞ ዱላ ጥየቃ
ሌባ እና ሌባ ተጣሉ በሰው ገለባ
ሌባ እናት ልጅዋን አታምንም
ሌባ ውሻ ባፉ ሊጥ በወገቡ ፍልጥ አዋራጅ ተግባር
ሌት ከጅብ ቀን ከሕዝብ
ልሒድ ልሒድ ባይ፤ ስንቅ አጉዳይ
ልማ በሥልሱ፤ ጥፋ በሥልሱ
ልማድ ሲቀር ፤ ምለህ ቅበር
ልማድ ከሰይጣን ይከፋል
ልማድ ይከብዳል ከግንድ
ልበ ሰፊ፤ ነገር አሳላፊ
ልበ ሳምባ ዶሮዬ /በደረቱ አካባቢ ቀይ የሆነ/
ልቡ ለታመመ በመረቅ አትስጠው
ልቡ ነጭ ያቦካል
ልቡ ከቂም ከበቀል ፤ ቃሉ ከመበደል ፤ እጁ ከመግደል
ልባልማ ታጥቆ አዛባ፤ ሱሪ አውልቆ ፈረስ ጋለባ
ልባብ መሳቢያ፤ ልጓም ማቆሚያ
ልብ ሲያውቅ ፤ ገንፎ ያንቅ
ልብ ሲያውቅ ጥርስ ከደመኛው ጋር ይሥቃል
ልብ ሲፈቅድ መግደርደር፤ እራስን መግደል
ልብ ሳይገዙ ነገር አያብዙ
ልብስ በውኃ፤ ገንዘብ በድሃ
ልብስ ይፈጃል ሌት መልበስ፤ወጥ ይፈጃል መጎራረስ
ልብና ነፋስ ከሁሉ ያደርሳል
ልብ እንቅርት ይመኛል
ልብ ከጐንጅ ፤ትምህርት ከደጅ
ልብ ካዘነ እንባ አይገድም
ልብ ካጥባቂ፤ ፈረስ ይስባል
ልብ የሌላት ውሻ ፤ ማር ትቀላውጣለች
ልብ የሚገኝ በስልሳ፤ ገንዘብ የሚገኝ በሰላሳ
ልብ ያለው፧ አገሩ ሰማይ ነው
ልብ ያሰበውን አፍ ይናገረዋል፤ ዐይን ያየውን እጅ ይሠራዋል
ልብ ደስ ሲለው ፊት ያበራል፤ ልብ ሲያዝን ፊት ይጠቁራል
ልብ ዳኛ ዐይን እረኛ
ልቧን አሞራ በልቶታል
ልታስቸግር አታበድር፤ ላትከፍል አትበደር
ልታይ ልታይ ማለት፤ ሸሽጉኝ ሸሽጉኝ ያመጣል
ልትደርቅ የደረሰች ምንጭ ጭል ጭል ትላለች
ልክን ማወቅ ፤ ከራስ ጋር መታረቅ
ልዩ ሥጋ ፤ በመንጋጋ
ልደት ሲከበር ሞት አያፍር
ልጁን በራብ፤ የእንጀራ ልጁን በጥጋብ
ልጄ መዝሩጥ፤ አባቴ እንደበላህ ሩጥ
ልጅህንም አባትህንም ስታጎርስ፤ ለአንዱ ታበድራለህ ላንዱ ታካፍላለህ
ልጅህንና አትክልትህን ተጠባበቅ ጐረቤትክን
ልጅ ለሣቀለት፤ ውሻ ለሮጠለት
ልጅ ለእናቷ ምጥን አስተማረች
ልጅ ለወለደው፤ ሙቅ ላሞቀው
ልጅ ሲያረጅ አባት ይጦራል
ልጅ ሲያባብሉት ያለቅሳል
ልጅ ቢያስብ ምሳውን ፤አዝማሪ ቢያስብ ጠላውን
ልጅ ተውር፤እህል ተጉራንጉር
ልጅቱ ለቤተሰቦቿ እንደንብ ናት
ልጅ ታርጣጣ፤ እህል ከዘባጣ
ልጅና ቄስ በሰው ገንዘብ ያለቅስ
ልጅና እህል እያደር ይበስላል
ልጅና ወረቀት የያዘውን አይለቅም
ያኖሩት ነገር መልካም
ልጅና ጉንዳን ሁልጊዜ እንደተጠቃ ነው
ልጅና ጦጣ ፤ውኃ ይጠጣ
ልጅና ጥሬ አይተጣጡም
ልጅና ፊት አይበርደውም
ልጅን መርገምና ራስጌ መሽናት ተመልሶ ጉዳት
ልጅን በጡት ፤እህልን በጥቅምት
ልጅ አባቱን ፤ አይብ አጓቱን ይመስላል
ልጅ አባቱን ገደለ ቢለው ፧ የኔ ልጅ እንዳይሰማ አለው
ልጅ አይወልድ አንድ አይፈርድም
ልጅ እንደአባቱ ፤ ሰው እንደቤቱ
ልጅ ከደረሰ ቤት ፈረሰ
ልጅ ከዋለበት ሽማግሌ አይውልም
ልጅ ከጦረው፤ ጥርስ የጦረው
ልጅ ካበጀው አባት ያበላሸው
ልጅ ካባቱ ፤ሾተል ካፎቱ
ልጅየው አባት ሆነ፤ ለሰውየው
ልጅ የጫረው እሳት ለጐረቤት ይተርፋል
ልጅ ያለ ልጅን አከለ
ልጅ ያለ እናት፤ ቤት ያለ ጉልላት
ልጅ ያባቱን፤ወቄራ ያፎቱን
ልጅ ያቦካው ለእራት አይበቃም
ልጅ ይሮጣል እንጂ አባቱን አይቀድምም
ልጅ ይወለዳል ከርጉዝ ፤ ላም ይገዛል ከወንዝ
ልጅ ደረሰ፤ ቤት ፈረሰ
ልግመኛን መምከር፤ ውኃን በወንፊት ማኖር
ልግምን እግዜርም አይወድም
ልጓም ለቆ ቼቼ
ልጡ የተራሰ ፤ መቃብሩ የተማሰ
ልፋ ያለው ቆዳ ለመጫኛ ይሆናል
ልፋ ያለው በሕልሙ ዳውላ ይሸከማል
ልፋ ያለው አንድ ዕንጨት ያስራል
ሎሌ ለስሕተት፤ ጌታ ለምህረት
ሎሌ ሲከበር ጌታው ይከሳል፤ ሙክት ሲሰባ ሾተል ይልሳል
ሎሌና አሞሌ ካዘዙት ይውላል
ሎሚና ትርንጎ ሞልቶልህ ባገር፤ እንቧይ ታሸታለህ የድሃ ነገር
ሎሚ ካልመጠጡት እንቧይ፤ ዳቦ ካልገመጡት ድንጋይ
