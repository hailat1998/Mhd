ወለባ ለሹሩባ
ወልደው ሳያበቁ በሰው ልጅ አይሥቁ
ወልደውት ያላሳረፈ ነግዶ ያላተረፈ
ወልዶ አይሳምለት ተናግሮ አይሣቅለት
ወልዶ አይስም ዘርቶ አይቅም የለም
ወልዶ አይስም ዘርቶ አይከምር የለም
ወልጄ አልላኩ መንኩሼ አልጸደኩ
ወረቱን የተቀማ ነጋዴ ዋግ የመታው ሥንዴ
ወራሽ የሌለው ባለጸጋ ፍራሽ የሌለው አልጋ
ወራት ይገፋል ባቄላ ጠላት ያጠፋል ዲቃላ
ወራጅ ውኃ አይውሰድህ ሟች ሽማግሌ አይርገምህ
ወሬ ለጠያቂ ገበጣ ላዋቂ
ወሬ ሲነግሩህ መላ ጨምር
ወሬ ቢያምርህ በየሎሌህ
ወሬ ብነግርህ በምስጢር መላ ጨምር
ወሬ ታሽቶ አይቆረጥም ነገር ተዘግኖ አይቃም
ወሬን ከባላገር ጦርነትን ከወታደር
ወሬኛ ሚስት ዘርዛራ ወንፊት
ወርቁ ቢጠፋ ሚዛኑ አይጠፋ
ወርቁን በሚዛን እህሉን በላዳን
ወርቁ ከዳተኛ ፊት ይቅረብ መጽሐፍ ከቄሱ
ወርቅ ላበደረ ጠጠር እህል ላበደረ ፀፈር
ወርቅ ላንጣሪ በቅሎ ለሰጋሪ
ወርቅ በእሳት መሬት በጣት
ወርቅ በእሳት ይፈተናል
ወርቅና ሰም ፈትልና ሰም
ወርቅና ጨዋ አስታራቂ ነው
ወርቅን ለማግኘት ወርቅ ይዞ መነሳት
ወርቅ የያዘ ሳጥን በወርቅ አይበለጥም
ወርቅ ያለው ቀበዝባዛ እህል ያለው ፈርዛዛ
ወርቅ ይረክሳል መዳብ ይነሳሳል
ወርች አሳልፎ ገራፊ ዳኛ ካለ ዘራፊ
ወርች የረገጠው እግር አይስተው
ወርውረው ቢስቱት ያልጉዱት ይመስለዋል
ወስፌ ሲለግም ቅቤ አይወጋም
ወተት ለእንቦሳ ሥጋ ለአንበሳ
ወተት ተበድሮ ለእንግዳ ቅቤ ተበድሮ ላቁማዳ
ወተት ተበድሮ ለእንግዳ ፈረስ ተበድሮ ለሜዳ
ወተት ጠጥቶ ጠላ እግዜር ሲጣላ ጠላ ጠጥቶ ወተት የእግዜር ስጦታ
ወተቷንም አለቅ ጥጃዬም አይከሳ
ወታደር ሲያረጅ አቃቢ ይሆናል
ወታደር ሲደኸይ ጃኖ ያዘወትራል
ወታደር ቢሰድብ ባላገር ይካስ
ወታደር ባለቃው ባላገር በጭቃው
ወታደር ዋቶ አደር
ወንዝ ለወንዝ መቀደስ ያረፈ ሰይጣን ለመቀስቀስ
ወንዝ ለወንዝ ሩዋጭ የሰው በግ አራጅ
ወንድ ሊበላ የሴት ሌባ
ወንድ ልጅ በበላበት አንበሳ በሰበረበት
ወንድ ልጅ በተሾመበት ሴት ልጅ ባገባችበት
ወንድ ልጅ አንዴ እንደአባቱ አንዴ እንደእናቱ
ወንድም ለግርግርታ ጋሻ ለመከታ
ወንድምና ወጥ ማስፈራሪያ ነው
ወንድምን አስቀይሞ ከመጾም ይሻላል ሥጋን መኮምኮም
ወንድም ወንድሙን አይበልጠው ምላጭ ምላጭን አይቆርጠው
ወንድ ባለ በዕለቱ ሴት ባለች በዓመቱ
ወንድ ተወልዶ ካልሆነ እንደአባቱ አመልማሎ ይስጡት ይፍተል እንደእናቱ
ወንድና ወደል አህያ አንድ ነው
ወንድ እንደያዙት ነው
ወንድ ከዋለበት ከብት ከተሰማራበት
ወንድ የሞተበት ወንድ አይሻገርበት
ወንጭፉ ባልነበረ የማሽላ እሸት ደግ ነበር አለች ወፍ
ወዛም ይገማል ቢለው የነጭ ወሬ ነው አሉ
ወየው ጉድ ስኳርና ብርጉድ
ወየው ጉድ አይገርምም ጅል ሰው አያሳዝንም
ወየው ጉድ ያሰቡት አይገድ
ወይ ልጅ በማን እጅ
ወይ መሮጫ ሜዳ ወይ መውጫ ቀዳዳ
ወይም አጥፍቶ ይርቋል ወይም አንድዶ ይሞቃል
ወይ ባልዘፈንሽ ከዘፈንሽም ባላፈርሽ
ወይ ባይ እንደጠሪው ነው
ወይ ተሸከመኝ ወይ ግፋ ለደገፋ
ወይኖን ግረፈው ለቡሌ እንዲሰማው
ወይኖ አረሰው ወይኖ ጐረሰው
ወይ አለማወቅሽ መራቁ አገርሽ
ወይ አገርሽ መራቁ ልቤ አለማወቁ
ወይ አጥብቆ ይርቋል ወይ አንዶ ይሞቋል
ወይ ካለው ተወለድ ወይ ካለው ተዛመድ
ወይ የምድር ሰው እኔ ዘንድ መጥተህ ባየኸው
ወይ ጉዴ ላግባሽ አለኝ ነጋዴ
ወይ ጋሻ ቀድሞ ቀረሻ
ወይ ጣጣ ምን ነገር መጣ
ወይ ጣጣ በዚህም አያስወጣ
ወይ ጣጣ ዞሮ መጣ
ወይዘሪትነት ያንድ ቀን ርቀት
ወይዘሮና ሚዶ ገበሬና ምሳር
ወይፈን ለገፋፊ ዓሣ ለጠላፊ
ወይፈን ሲቦርቅ ድንበር ያፈርሳል
ወይፈን ካረሰው አባት በሬ ያንከላወሰው
ወይፈን ካሳመረው በሬ ያበላሸው ይሻላል
ወደሽ ከተደፋሽ ቢረግጡሽ አይክፋሽ
ወደቀ ሲሉ ተሰበረ
ወደው የዋጡት ቅልጥም ከብሩንዶ ይጥም
ወደ ጐሬ መሔድ መጥፎ አካሄድ
ወዲያ አጥፍቶ ይርቋል አልምቶ ይሞቋል
ወገን ያለው ያግባሽ
ወገኛ በባዳ ምድር ልሁን ይላል ሠርገኛ
ወግ ነው ሲዳሩ ማልቀስ
ወግ አድራሽ ገበሬ ይሞታል በሰኔ
ወግ የጐደለው ከፈን የለውም
ወጠጤ ለወጠጤ ቢማከሩ እንዳይታረዱ
ወጡ ሳይወጠወጥ ወስከንባዩ ቂጥ
ወጣሁ ልጅ ነኝ ፈላሁ ጠጅ ነኝ
ወጣት የነብር ጣት
ወጥ ማን ያውቃል ቀላዋጭ
ወጥ ሲታጣ ይበላል በዱባ
ወጥ ቢጣፍጥ እጅ ያስመጥጥ
ወጥ ያጣ ዱባ ልብስ ያጣ ዳባ
ወጥ ያጣ ጐመን አገር ያጣ ሰሜን
ወጥ ይሉሻል በርበሬ ነው
ወጥቶ አደር ይጓዛል ከገደል
ወጥን የሚጨርስ መጐራረስ ሴትን የሚያስመታት መመላለስ
ወጭትና ሴት ሲከናነቡ ይሻላል
ወጮ ቢያገላብጡት ወጮ
ወፍራም ቢከሳ ይቀጥናል ቀጭን ቢከሳ ይመነምናል
ወፍ እንደአገሯ ትጮሃለች
ወፍ ከድንጋይ ላይ አርፋ ፍለጋዋ ጠፋ
ወፍ የሚፈራ ዘንጋዳ አይዘራም
ወፍ ጠባቂ ቢያደርጓት ድንጋይ ለቃሚ ቀጠረች
ወፍጮና ሴት መቼም አይሞላለት
ዋሱን የሚያወጣ ጢም አያወጣ
ዋስ አይሞገት ቆማጣ አይፈተፍት
ዋስ አይወሳወስ በግ አይናከስ
ዋስ ካለህ ዱቄትህን ለነፋስ አበድረው
ዋስ ያለው ያመጣል ዋስ የሌለው ይሰምጣል
ዋስ ጠርቼ ሹልክ ብዬ መጣሁ
ዋሽ ቢሉኝ እዋሻለሁ ነፋስ በወጥመድ እይዛለሁ
ዋሽቶ ከማጣላት ዋሽቶ ማስታረቅ ይበልጣል
ዋ ቅል ካንተ በኋላ ገደል
ዋቢ ተሸሸ ጠላ ከጐሸ
ዋቢ ያለው ባጤ በቅሎ ይቀመጣል
ዋቢ ያለው ያመልጣል ዋቢ የሌለው ይሰምጣል
ዋቢ ያለው ይወጣል ዋቢ የሌለው ይቀጣል
ዋና ከቤት ጠበቃ ከዱለት
ዋንዛ በልታ ብሳና መረቀች
ዋንጫ በገበታ ሹመት በተርታ
ዋዛና ፈዛዛ የለውም ለዛ
ዋጪው ብላት ትጐርስበት ጠጪው ብላት ትጨምርበት
ውለታ እስከ ትዝታ ፍቅር እስከ ዝምታ
ውላ ከመጣች ነገር አመጣች
ውላ ውላ ባሏ ሲመጣ ትበላ
ውል አያወላወል ምላት አያሻግር
ውል አያናግር የተከዜ ሙላት አያሻግር
ውል አያፈርስ ዓይን አያፈስ
ውል ያዋለ ሰንበት ያከበረ
ውል ያዋውላል ታንኳ ያሻግራል አቤራ ይስላል
ውል ያዋውላል ትምባሆ ያስላል
ውሎ ውሎ አህያ ለጅብ
ውሎ ውሎ ከቤት ኑሮ ኑሮ ከመሬት
ውሎ የበሉት ምሎ የበሉት
ውረድ ከማማ ውጣ ከጫማ
ውርርድ ቁምነገር ይጋርድ
ውርርድ እንደጫፉ ዛፍ እንደቅርንጫፉ
ውርርድ ከጫፉ አሞራ ከዛፉ /ከክንፉ/
ውርደት ካር ይገማል
ውርጃ የሚበዛበት ሴት ልጆቹን ውኃ ይወስዳቸዋል
ውስጡን ለቄስ
ውስጡን ሲያጥቡት ላዩ ይጠራል
ውሸታም ሰው ማስታወሻው ጣቃ ነው
ውሸታም ቁምነገር ቢናገርም ተቀባይነት አያገኝም
ውሸት ተናግረህ እውነትን አግኝ
ውሽትና ስንቅ እያደር ይቀላል
ውሸትና ቅራሪ ሽምጥጥ ነው
ውሸት ይዳርጋል ለሞት
ውሸት ደግ ነበር ጣጣው ባልነበር
ውሻ ምሳ በማጣት ያረጃል
ውሻም በላው አንቺም በላሽው ካልከደንሽው
ውሻ ምን ትበያለሽ አለች ጌኛ ቢበልግም እለቴን ባይበልግም አንችን
ውሻ ምን አገባሽ እርሻ
ውሻ ሲመላለስ የልቡን አያደርስ
ውሻ ሳይቸግረው ገበያ ወጥቶ ይደባደባል
ውሻ ቀንድ ልታወጣ ሔዳ ጆሮዋን ተቆርጣ ተመለሰች
ውሻ በቀደደው ጅብ ይገባል
ውሻ በበላበት ይጮሃል
ውሻ ቢመላለስ የልቡን አያደርስ
ውሻ ቢጠሩ ቀን ቢቆጥሩ ደረሰ በእግሩ
ውሻና ውሻ ባጥንት ይጣላል ባውሬ ይስማማል
ውሻን በእግር መምታት እንካ ብሎ ሥጋ መስጠት
ውሻ አጥንትን የሚቆረጥመው መዋጥ ቢያቅተው
ውሻ ከሊጥ ጦጣ ከጥጥ
ውሻ ከሸሹለት ልጅ ከሣቁለት ያም አይመለስ ያም አይታገስ
ውሻ ካልቀበጠ ጅብ አይበላውም
ውሻ የሚበላውን እንጂ የተቃጣበትን ዱላ አያይም
ውሻ ጌታዋን በለጠች
ውሻ ጌታዋን እንጂ የጌታዋን ጌታ አታውቅም
ውሽማ ሲቆይ ባል ይሆናል
ውሽማዋን ብታይ ባሏን ጠላች
ውሾች ምን ጊዜ ነው የሚናከሱ? ጅብ አባረው ሲመለሱ
ውሾን ያነሳ ውሾ ይሁን
ውትር ውትር ያነሳል በትር
ውኃ ለሚወስደው ሰው በትርህን እንጂ እጅህን አትስጠው
ውኃ ለቀደመ ግዳይ ለፈለመ
ውኃ ለወሰደው ፍለጋ የለውም
ውኃ ሊያንስ ሲል ይገማል ሰው ሊያንስ ሲል ይኮራል
ውኃ ላነቀው ባለቤቱ ላላወቀው መድኃኒት የለውም
ውኃ ልትቀዳ ሔዳ እንስራዋን ረስታ መጣች
ውኃ መልሶ ውኃ ቀልሶ
ውኃ ምን ያገሳ ድሃ ምን ያወሳ
ውኃ ሲወስድ እያሣሣቀ ነው
ውኃ ሲደርቅ ይሸታል ሰው ሲከዳ ይወሸክታል
ውኃ ሲጐድል ተሻገር ዳኛ ሲገኝ ተናገር
ውኃ ቀጠነ ይላል
ውኃ በለዘብታ ድንጋይ ይፈነቅላል
ውኃ በብልሃት ይቆላል በእሳት
ውኃ በእሳት ሰስ በዳገት ይፈተናል
ውኃ ቢወቅጡት እንቦጭ
ውኃ ቢደርቅ ዓሣ ያልቅ
ውኃና ገደል እያሣሣቀ ይወስዳል
ውኃና ጠጅ እኩል ይጠጣሉ
ውኃን መመለስ ወደሌላ ማፍሰስ
ውኃን ምን ያስጮኸዋል ድንጋይ
ውኃ አያንቅ ነገር አያልቅ
ውኃ እድፍን ያጠራል ትምህርት ልብን ያበራል
ውኃ ከነቁ አበባ ከአጽቁ
ውኃውም እንዳይደርቅ ዓሣውም እንዳያልቅ አድርጐ ነው እርቅ
ውኃ የሚወስደው ሰው አረፋ ይጨብጣል
ውኃ የጥቅምት ነበርሽ ማን በጠጣሽ
ውኃ ጭስና ክፉ ሴት ያባርራሉ ከቤት
ውዝም ለሹም ጥንብ ለጅብ
ውድሽና ውዴ የለቀሙት ሥንዴ
ውጣ ከቤት ተነቀል ከመሬት
ውጣ ውጣ ከሚሉት በሬ ዶማ ይሻላል

