አሁን ሊደርቅ ውኃ፣ አደረገኝ ድሃ
አሁን የሚያልፍ ውኃ፣ አደረገኝ ድሃ
አህያ ለማኝን፣ አህያ ለማኝ ቀደመው
አህያ ለሰርዶ፣ ባላገር ለመርዶ
አህያ ላህያ ቢራገጥ፣ ጥርስ አይሣበር
አህያም እንደአባቱ ይፈረጥጥ፣ ዥብም ይዘርጥጥ
አህያም የለኝ፣ ከጅብ አልጣላ
አህያ ሞተች ተብሎ፣ ጉዞ አይቀር
አህያ ሰባ፣ ምን ረባ
አህያ ሲጠግብ አምቦ ልጅ ሲጠግብ ሸንጐ
አህያ ሲጠግብ፣ ከጅብ ይጫወታል
አህያ ሲጭኑት ሦስት ሆኖ፣ መንገድ ሲሔድ ሁለት ሆኖ
አህያ ቀንድ ቢያወጣ፣ ቁራ እንዴት በነጣ
አህያ በሞተች ባመቷ ኩር ኩር
አህያ ቢሞት ጉዞ አይቀሩም፣ ገዥ ቢጠፋ ተገዥ አይጠፋም
አህያ ተማሎ፣ ዥብን አወረደ
አህያና ጓያ ባምሳያ
አህያና ፋንድያ፣ አራዳና ገበያ
አህያን ሥጋ ጭነህ፣ ጅብን ንዳ ብለህ፣ እንጃ ይሆን ብለህ
አህያን በመንገድ፣ ካህንን በማርገድ
አህያን ባመድ፣ ካህንን በማዕድ
አህያ አታመኻኝብኝ፣ ትበላኝ እንደሆነ እንዲያው ብላኝ አለች
አህያ እንኳ፣ በወለደች ታርፋለች
አህያ እንደምትታለብ፣ ከላሞች ፊት ፊት ትቅለብለብ
አህያ እጅብ ለቅሶ ሔደች
አህያ ከመሞቷ መጎተቷ
አህያ ወደ ሜዳ፣ ጅብ ወደ ጓዳ
አህያውን ቢፈሩ፣ መደላድሉን ሰበሩ
አህያውን ቢፈሩ፣ ዳውላውን መቱ
አህያውን አመስግን ብሎ ፈረሱን አዋረደ
አህያ የሌለው፣ በቅሎ ይንቃል ያንኳስሳል
አህያ የተጫነችውን፣ አትበላም
አህያ ያለ ዕውቀት፣ ከጅብ ቤት ገባች
አለሌን በጉማሬ፣ መንገድን በወሬ
አለ መባ፣ ቤተክርስቲያን አትገባ
አለማረፌ፣ አንተን ማንከርፈፌ
አለማረፍ፣ የተርብ ቤት መቆስቆስ
አለማወቄ በላሁ ተጨንቄ
አለማወቄ፣ ከዘመድ መራቄ
አለሥራ አይበላ እንጀራ፣ አለባል ቆጥ አይሠራ
አለቃ ለራሱ አልበቃ
አለቃ ቢለቅ ለሻለቃ፣ ምንዝር ቢለቅ ላለቃ
አለቃ የሌለው ሕዝብ አውራ የሌለው ንብ
አለቃ የሰጠው፣ አጣሪ የሸጠው
አለቃ ያውቃል፣ ድሃ ይጠይቃል
አለ በለኝ ቀልቤን፣ ሞተ በለኝ ከፈኔን
አለባለቤቱ፣ አይነድም እሳቱ
አለባል ሴት ወይዘሮ፣ አለማንገቻ ከበሮ
አለባብሰው ቢያርሱ፣ ባረም ይመለሱ
አለብልሃት ገደል መግባት፣ አለ ጉልበት ውኃ መግባት
አለት ለረገጠ ፍለጋ የለውም፣ ውኃ ለጠጣ ሽታ የለውም
አለ ንጉሥ ሰላም፣ አለደመና ዝናብ
አለ ንጉሥ፣ ዘመድ፣ አለምሳር ግንድ
አለንጋ ለፈረስ፣ ጅራፍ ለሰነፍ
አለንጋ እስኪገዙ፣ በክርን ይተክዙ
አለኝ ብሎ ከማፈር የለኝም ብሎ መድፈር
አለኝ እንጂ፣ ነበረኝ አይጠቅምም
አለ አቁማዳ መጫኛ፣ አለ ከብት እረኛ
አለ አቅማቸው እንዋጋ ብለው፣ ጀግኖችን አስገደሉ
አለ አቡኑ ቄስ፣ አለዘውድ ንጉሥ
አለ አቡኑ ክህነት፣ አለ ንጉሥ ሹመት
አለ አባት፣ ጎመን ባጓት
አለ አቻ ጋብቻ፣ ቆይ ብቻ ቆይ ብቻ
አለ አንድ የላት ጥርስ፣ በዘነዘና ትነቀስ
አለ እህል አቁማዳ ይሞላሉ፣ አለ ዘር ይቀራሉ
አለ ካሉት አይርብም
አለወንድም ጋሻ፣ አለ ድግር እርሻ
አለዋንጫ አይስማት፣ አለ ቀንጠፋ አይስባት
አለዋዛው ዋዛ፣ ማቄን ትቀጂያለሽ
አለዋዛ ዋዛ፣ ቅቤም አይዋዛ
አለው አለውና፣ ሳይመታው ቀረ
አለ ዳኛ ሙግት፣ አለገመድ እክት
አለዳኛ አይካሱ፣ አለጥርስ አይነክሱ
አለ ድሃ ዘውድ፣ አለገበሬ ማዕድ
አለ ጉልበት ሰኮና፣ አለራስ ጉተና
አለጨለማ ፍረሃት አለዘመድ ኩራት
አለፈ በዋዛ ልብ ሳልገዛ
አለፊቱ አይቆርሱ፣ አለረጂቱ አይወርሱ
አሉ ባሉ ዕዳ አዎን ባሉ ሜዳ
አሉ ቧልተኛ፣ ሌት ተቀን አይተኛ
አሉ ብለህ፣ ካላሉህ አትገኝ
አሉ ብሎ የተረታ፣ መሀል አገዳውን የተመታ
አሉን ያህል፣ ነገር ማሉን ያህል ምስክር
አላህንም አምናለሁ፣ አህያዬንም አሥራለሁ
አላርፍ ያለች ጣት፣ አር ጠንቁላ ትወጣለች
አላሽከር በቅሎ፣ አለወንድም አምቧጓሮ
አለ አቁማዳ መጫኛ፣ አለከብት እረኛ
አለአቅሙ፣ ጥሬ መቃሙ
አላባት ነገር፣ ዝንጀሮን ከባህር፣ ዓሣን ከገደል
አላባት ቢዛቁን፣ ይባክን
አላባት ጆሮ፣ በጡጫ
አላባት ጎመን ባጓት
አላቻ ጋብቻ ቆይብቻ ቆይ ብቻ
አላንኮበር ሾላ፣ ሜዳ አይገኝም
አላዋቂ ለባሽ፣ ልብስ አበላሽ
አላዋቂ ሳሚ ንፍጥ ይለቀልቃል
አላዋቂ አጉራሽ፣ አፍ ያበላሽ
አላዋቂ ካረደው፣ አዋቂ ያወራረደው
አላውቅም፣ አስገድሎ አያውቅም
አላየናት፣ እንዲያው ገበያ ናት
አላጋጭ አልማጭ
አላጋጭ ገበሬ፣ ይሞታል በሰኔ
አሌ ብሎ የተረታ፣ መሃል አገዳውን የተመታ
አልሞትም ብሎ ሔዶ፣ ከማይቀበርበት አገር ደረሰ
አልሞት ባይ ተጋዳይ
አልሰሜን፣ ግባ በለው
አልሰሜ፣ የእናቱን ተዝካር ይበላል
አልሸሹም ዞር አሉ
አልቀባም ብትል ትመሰክር
አልቅትና ድሃ፣ ውኃ ለውኃ
አልበላ አልጠጣ፣ ጎንደር ሔዶ ቀረ እንደወጣ
አልጠግብ ባይ ሲተፋ ያድራል
አመስጋኝ አማሳኝ
አመንዝራ ስታረጅ አቃጣሪ ትሆናለች
አመንዝራ ካሏት፣ ብትቆርብም አያምኗት
አመካከት፣ ዝንጀሮን ተመልከት
አመድ በዱቄት ሢሥቅ፣ በነፋስ ልብ ውልቅ
አመድ በዱቄት ይሥቃል
አመድ ባለበት በስመአብ ማለት የተኛ ጋኔን መቀስቀስ
አመድ ያጠለቀው፣ ጉልቻ የላቀው
አመግል ብላ፣ አሳበጠች
አመጸኛ ሎሌህን፣ ከሰው ፊት አትዘዘው
አሙኝ ብለህ፣ ካሙህ አትገኝ
አማቱን ምታ ቢለው፣ ሚስቴን በየት አልፌ
አማትና ምራት፣ እሳት እራት፣ ሳይስማሙ መሬት
አማቻችን አፈኛ፣ ቢመለስ ወደኛ፣ ወይ እኛ እንሁን አሳረኛ
አማችና ቂጥ፣ ትርፍ ነው
አማች የበላው፣ እሳት የበላው
አማጭ ለልማዱ፣ የበቅሎ ከባድ የሐር ገመድ አለኝ ይላል
አማጭ ረማጭ
አምራለሁ ብላ ተኩላ፣ ዐይኗን አጠፋች ቸኩላ
አምሣ ሎሚ ላንድ ሰው ሸክሙ፣ ላምሣ ሰው ጌጡ ነው
አምሣ ሰማ፣ ጆሮ ገማ
አምሣ ዳቦ ከመላስ፣ አንዱን መግመጥ (መጉረስ)
አምባ ያለው ፈሳሽ፣ ወንዝ የለው መላሽ
አምቦ ወርዶ፣ ጭቃ አይንካኝ አይባልም
አምነው የሞገቱት አያስረታ፣ ዝግ ብለው የታጠቁት አይፈታ
አምና ከላሞቹ፣ ዘንድሮ ከጥጆቹ
አምኖ ለሚሟገት፣ ረቺ የለው፣ ብቻውን ለሚሮጥ ቀዳሚ የለው
አምኖ ይሟገቷል፣ እጠገቡበት ይሸምቷል
አሞሌ ሲወፍር፣ እወንዝ አውርዳችሁ እጠቡኝ ይላል
አሞራ በበላ፣ ጥፍ ጥሬን በዱላ
አሞራ በዛፍ፣ ውርርድ ባጫፍ
አሞራና ቅል ተጋቡ፣ አሞራው በረረ፣ ቅሉም ተሰበረ
አሞራን ሲበሉ፣ ስሙን ጅግራ ይሉ
አረመኔ በጭካኔ፣ ሙግት በውጣኔ
አረምና ጠላት፣ ሳይዘሩት ይበቅላል
አረምን መንቀል፣ ሥር ሳይሰድ ነው
አረረም መረረም፣ ማኀበሬን ከፈልኩ
አረጉን ሲስቡት፣ ዛፍ ይወዛወዛል
አራምባና ቆቦ፣
አራስ የጇን፣ ድመት የልጅዋን
አራት ቁና አጃ ቢጠፋት፣ ሁለት ቁና ሥንዴ ይዛ ከጠንቋይ ቤት
አርሶ ያልበላ፣ ሆነ ነሁላላ
አርሶ ያልጠገበ፣ ነግዶ አይሆንለትም
አርባ ዓመት ከሆነው ጋር ምከር፣ ከሠላሳ ዓመት ልጅ ጋር መክት
አርጂ፣ ጥኑ ነው
አሮጌ መጥረጊያ፣ ቤት አያጠራም
አሮጌ ማሳ ያረሰ፣ ለእንጀራ ልጅ ያጎረሰ
አሮጌ ውሻ በከንቱ አይጮህም
አሰሩት ተበተቡት፣ በኋላ ፈቱት
አሰተኛ ሲናገር ይታወቃል፣ በሶ ሲበሉት ያንቃል PT
አሰት ቢናገሩት ውቃቢ ይርቃል
አሰትና እውነት፣ የቱ ይረታ ጧት
አሰት አያድንም መራቆት፣ መልክ አያሳምርም
አሰድ፣ ያየውን አይሰድ
አሳማ በበላ፣ ጎፍናኔ በዱላ
አሳሳች ከላይ፣ ሲሉ ከታች
አሳይ ብላ፣ ታየባት
አሳይቶ መሳሳት፣ የሰጭ ቅሌት
አሳዳጊ ለበደለው፣ ፊትህን አትስጠው
አሳዳጊ የበደለው፣ ለክፋት ያደለው
አሳፋሪ ሎሌህን፣ እሰው ፊት አትላከው
አሥር የሚመኝ፣ አንድም አያገኝ
አሥር ጊዜ ለካ፣ አንድ ጊዜ ቁረጥ
አሥራ ሁለት ሆኖ፣ አንድ ነብር ፈጃት
አስቀድሞ ማመስገን፣ ለሐሜት ያስቸግራል
አስብ ሁለቴ፣ ከመናገር አንዴ
አስብ ያለው የመገዘዝ አይጥ፣ ምን ትበላለች እያለ፣ እንቅልፍ ያጣል
አስተካክሎ ይቀዷል፣ ለእግዜር ብሎ ይፈርዷል
አስተውሎ ላየው፣ የሽምብራ አፍንጫ አለው
አስቸጋሪ እንግዳ ተዘቅዝቆ ይተኛል
አስጨነቀኝ ገንፎ፣ ከራቴ ተርፎ
አስፍቶ ከማረስ፣ ከበላተኛው መቀነስ( ከተቀላቢው ማሳነስ)
አሽከሩን አይዳኝ፣ በገናውን አይቃኝ
አሽከር ባንደበቱ፣ ውሻ በዥራቱ ይታወቃል
አሾክሿኪ፣ አነካኪ
አቀማመጥ ያላወቀ፣ ከባልና ሚስት መካከል ይቀመጣል
አቀበት ያደክማል፣ እርሻ ያዳግማል
አቀፈም አዘለም፣ ለባለቤቱ ያው ሸክም ነው
አቃቢ በተልባ በበላች፣ ገበዙን ተጋረፈው
አቃቢ ኮሰ ቢጠጡ፣ ገበዙን አሻራቸው
አቅሙን አያውቅ፣ ቶሎ አይታረቅ
አበልጄ፣ አትድረስ ከደጄ
አበቢላ የመስከረም ጠላ
አበባ፣ እያገርህ ግባ
አበድረኝ አይማረኝ ተዋሳኝ ግዝት ነኝ
አበጀሁ ያላሰብኩት፣ ጆሮዬ ደነቆረ
አቡን ቄስ ናቸው ወይ? ቢሉት፣ ተርፏቸው ይናኛሉ አለ
አቡካቶ፣ አሳብ
አቡጊዳ፣ የተማሪ ዕዳ
አባ ላዩ ዳባ፣ ውስጡ ደባ
አባም ሰው ሆኑና፣ ፋኖ ገደላቸው
አባሪ ተነባባሪ
አባ በሌሉበት፣ ተዝካር ተበላ
አባ ቢዛሉ፣ እስከ ንፍሮ
አባ ከበሉ፣ እመን አነሳቸው
አባቱ ሲላጨው፣ እናቱም ስታቅፈው
አባቱን ሳይመስል፣ የተወለደ ልጅ ጎረቤት ያሳማል
አባቱን አያውቅ፣ እናቱን ናፈቀ
አባቱን የጠላ፣ የሰው አባት ይሳደባል
አባቱን ገድሎ ላማቱ ይነጭ፣ አማቱን ጋርዶ እናቱን ያስፈጭ
አባቱ ያልበላውን ኑግ፣ ልጁ አማረው ቅባኑግ
አባቱ ዳኛ፣ ልጁ ቀማኛ
አባቴ ትንሽ ነው፣ ብልቴ ትልቅ ነው የሚል የለም
አባት ሲታማ ልጅ አይሰማ
አባት ሳለ አጊጥ፣ ጀንበር ሳለ ሩጥ
አባት በነውሩ ይከሰሳል፣ ሰማይ በመብረቅ ይታረሳል፣ ውኃ በምንቸትይጠበሳል
አባትና ጋሻ፣ ምስክር አያሻ
አባትና ጋሻ፣ በውጭ ያስታውቃል
አባትና ጋሻ፣ አይሸሸግም
አባት ከነሳው፣ ምግባር ያነሰው
አባት የሌለው ልጅ፣ መዝጊያ የሌለው ደጅ
አባት የያዘውን ልጅ ይወርሳል፣ እጅ የያዘውን አፍ ይጎርሳል
አባት ያበጀው ለልጅ ይበጀው
አባት ያጠፋው፣ ልጁን ያለፋው
አባት ጨርቁን በጎረሰ፣ የልጅ ጥርስ አጠረሳ
አባ ከበሉ፣ ለምን አነሳቸው
አባያ ቢቀና፣ ቤት ያቀና
አባያ፣ ከሰው ሁሉ ፊት ይተኛ
አባይ ለእለቱ፣ ደስ ማሰኘቱ
አባይ በቃሉ ያስታውቃል፣ በእጁ ሲበላ ይታነቃል
አባይ ነፍሰ ገዳይ
አባይና ስንቅ እያደረ ይቀላል
አባይ ጠንቋይ፣ ቤት ያስፈታል
አብሎ መብላት፣ በእሳት
አብረህ ብላ ቢሉት፣ ቆሞ አጉርሱኝ ይላል
አብረው የተጠመዱ፣ አብረው ይፈቱ፣ አብረው የበሉ አብረው ይሞቱ
አብሮ መብላት ያናንቃል
አብሮ መኖር ያናንቃል፣ አብሮ ማደግ ያሣሥቃል
አብሮ የበላን ቅዱስ፣ ዮሐንስ አይሽረውም
አብ ሲነካ ወልድ የነካ
አብስሎ መብላት በእሳት
አብን ያየ፣ ወልድን ዐየ
አብዝቶ ከማረስ፣ ከተቀላቢ መቀነስ
አቦን አይጠምቅ፣ ወር አይጸድቅ የለም
አቦን አይጠምቅ፣ ፍልሰታን አይጥድ የለም
አተር መዝራት፣ አቦ በብልሃት
አተር ቢጎድል፣ ሽንብራ ይበረክታል
አተርፍ ባይ አጉዳይ
አታላይ ለጊዜው ያመልጣል፣ በኋላ ይሰምጣል
አታላይ ባለሟል፣ ባቄላ አሽቶ ያበላል
አታላይ እታች ሲሉት እላይ
አታላይ፣ ጉድባ ዘላይ
አታማርጪው፣ አንዱን አምጪው
አታርፍ አትሠራ፣ አትጾም አትበላ
አታስለምዷቸው፣ አትከልክሏቸው
አታበድር፣ እንዳትቸገር
አታበድር፣ ካበድርክም አታስቸግር
አታንቀላፋ ነቅተህ ተኛ፣ ይህ ሁሉ መንገደኛ
አታወላውል፣ እንዳትቀር ከመሃል
አታግባና፣ የሰው አጥር ዝለል
አትማታ በበትር፣ ተከራከር ባጤ ሥር
አትረፍ ያለው በሬ፣ ቆዳው ከበሮ ይሆናል
አትቁም ያሉት ለማኝ፣ ከሰጡት አንድ ነው
አትትሪፊ ያላት ወፍ፣ በጥቅምት ትሞታለች
አትናገረው፣ ምሰህ ቅበረው
አትኩራ ገብስ፣ ጎመን ባወጣው ነፍስ
አትክልት በውኃ ይለመልማል፣ እህል ከፈጩት ይልማል
አትዋል ይዋሉብህ አትምከር ይምከሩብህ፣ እንዲያው ያወጣሃል ቅን ከሆነ ልብህ
አትግደርደሪ፣ ጦምሽን እንዳታድሪ
አትጥላኝ በወሬ፣ ሳይጣራ ነገሬ
አትፍራ ጋብዘኝ፣ አትናገር ሸኘኝ
አነሰ ሲሉት ተቀነሰ
አነክስ ብዬ በቅሎ ገዛሁ፣ ዐይነ ይጠፋ ብዬ መሪ አበጀሁ፣ ያላሰብሁት ጆሮዬ ደነቆረ
አነጋገሩ ባሕታዊ፣ አወሳሰዱ እንደነአባይ
አነጋገራችን፣ እንደ ጠባያችን
አነጋገር ቢያምር፣ አሟሟት ይከፋል
አነጋገር አያውቅ፣ ምርቃት ያበዛል
አንቃ፣ ለራሱ አይበቃ
አንቃ ላንቃ ቢደጋገፍ፣ ተያይዞ እንዘፍ
አንበሳ ላንበሳ፣ ቢያገሳ ሞቱ ለኮሳሳ
አንበሳ ምን ይበላል፣ ተበድሮ፣ ምን ሊከፍል ማን ተናግሮ
አንበሳ ሰባሪ፣ አሞራ በራሪ
አንበሳ ሲያረጅ ኮሳሳ፣ ምስጢር ሲያረጅ አፈሳ
አንበሳ ሲያረጅ፣ የዝንብ መጫወቻ ይሆናል
አንበሳ ሳይገድሉ፣ ቆዳውን ያስማማሉ
አንበሳ የሰበረው፣ ለዥብ ይተርፈው
አንበጣና ፌንጣ፣ ሰንጠረዥና ገበታ
አንተም ሌባ እኔም ሌባ፣ ምን ያጣላናል በሰው ገለባ
አንተም አራዳ እኔም አራዳ ምን ያጣላናል በሰው በረንዳ
አንተ ሰው ና ግንቡን ጣሰው
አንተ ቀውላላ፣ መኖህ ባቄላ
አንተን ብዬ፣ መጣሁ አንተን አጣሁ
አንተ አስበሃል፣ ሥላሴ ያውቁልሃል
አንተ አብጀው፣ አስቤም አልፈጀው
አንተ ውለታ ቆጣሪ ቢለው፣ አንተ ውለታ አስቆጣሪ አለው
አንተ ግፋኝ ከላይ፣ እኔ እወድቃለሁ ከሥጋ ላይ
አንቱ ትራገሙ፣ አንቱ ትደረገሙ
አንቺማ ታቦኪያለሽ ውሻ ይደፋብሻል
አንቺ ምን ቸገረሽ ሁለት አባት አለሽ፣ አንዱ ቢሞትብሽ ባንዱ ትምያለሽ
አንቺ ስትጎተጉቺ፣ አህያ ቀንድ ታወጣለች
አንቺን ማመን፣ ጉም መዝገን
አንቺን ቢጠሉሽ አጥመዝምዘው ጣሉሽ፣ አለቻት ትኋን ለቁንጫ
አንቺን ጣመሽ እንጂ እኛንስ አስረጀን
አንቺ ከምር አለሁ ብለሻል፣ ተበልተሽ አልቀሻል
አንቺው ሲሳይ የተጫንሽው ሲሳይ፣ አለ ዥብ
አንቺው ታመጭው፣ አንቺው ታሮጭው
አንካሳ በልቡ፣ ኢየሩሳሌም አሳቡ
ላም አለኝ በሰማይ ወተቷንም አላይ
አንካሳን ማገም፣ ድንጋይ መቆርጠም
አንካሳ ያለው ደብር፣ አዞ ያለው ባሕር፣ ሳይበጠበጥ አያድር
አንደበቱ ሰውን ከመበደል፣ እጁ ሰውን ከመግደል
አንደበቱ ከጸሎት፣ እጁ ከምጸዋት
አንደኛው ልብ አብርድ፣ ሁለተኛው ልብ አንድድ፣ ሦስተኛው ነገር ቀስቅስ፣ አራተኛው ጎራዴ ምዘዝ
አንዱ ሊበላ፣ ሌላው ያጎበጉባል
አንዱ ልብ መካሪ፣ አንዱ ቃል ተናጋሪ
አንዱ ሲሻር፣ አንዱ ይሾማል
አንዱ ሲናገር ያፈዝ፣ አንዱ ሲናገር ያደነግዝ
አንዱ ባንዱ ሲሥቅ፣ ጀንበር ጥልቅ
አንዱን ሳይዘው፣ ደረሰ ጊዜው
አንዱን ጥላ፣ አንዱን አንጠልጥላ
አንዳንድ ጊዜም፣ በዋልድባም ይዘፈናል
አንዴ ያበደረ፣ ሁሌ ተከበረ
አንድ ሁለት ተባባሉ
አንድ ለዘጠኝ፣ እንዲያውም ሰጠኝ
አንድ ሎሌ፣ ለሁለት ጌታ አይገዛም
አንድ ማጭድ ወደቀ
አንድም ምረጥ፣ አንድም ቁረጥ
አንድ ምስክር አያስደነግጥ፣ አንድ ዐይን አያስረግጥ
አንድ ሰኔ የተከለው፣ ካመት ዓመት አተረፈው
አንድ ሰኔ የጣለው ሦስት ሰኔ አያነሣውም
አንድ ሲናገር ሁሉ ይሰማ፣ ሁሉ ሲናገር ማን ይሰማ
አንድ ሳይሉ፣ ሁለት አይሉ
አንድ ቀን ቢስቱ፣ ዓመት ይጸጸቱ
አንድ ቅማል፣ ሱሪ ታስፈታለች
አንድ በሬ ስቦ፣ አንድ ሰው አስቦ
አንድ በቀል፣ አብሮ በቀል
አንድ ባይሞት፣ ሺ አይጎለት
አንድነት፣ ያገባል ገነት
አንድ ዓመት በወዝ፣ አንድ ዓመት በደሞዝ
አንድ ዓመት እንዳይማሩ፣ ዕድሜ ልክ ይደንቁሩ
አንድ ዓመት ከርተት፣ አንድ ዓመት ሸርተት
አንድ ዓመት ወር፣ አንድ ድንጋይ ጠጠር አይሆንም
አንድ አይነድ፣ አንድ አይፈርድ
አንድ ዐይና ሰው፣ ባፈር አይጫወትም
አንድ እግረኛ ያወራውን፣ አንድ ሺህ ፈረሰኛ አይመልሰውም
አንድ ወሬኛ አገር ይፈታል
አንድ ወናፍ፣ ሁለት አፍ
አንድ የሌላት፣ ሁለት አማራት
አንድ ያላት፣ እንቅልፍ የላት
አንድ ግንድ ለሺ፣ አይከብድም
አንድ ጣት ቁንጫ አይገልም
አንድ ጣት በቆማጣ ቤት ብርቅ ነው
አንገት ለምን ተሠራ፣ ዞሮ ለማየት
አንገቷን ደግፈው ቢያዘፍኗት፣ ያለች መሰላት
አንጋጣጭ፣ ዱላ ዋጭ
አንጣሪያ ለአንጣሪያ፣ ቢደጋገፍ ተያይዞ ዘፍ
አኝከህ አኝከህ፣ ወደ ዘመድህ ዋጥ
አከፋፈል ለዕለት፣ አሰባሰብ ለጥንት
አካሔዱን አይተህ፣ ጭብጦውን ቀማው
አካሔዱ እባበኛ፣ አኮራኮሩ ድንገተኛ
አካልና አምሳል
አካልና ከብት፣ ሚስትና ቁርበት
አካል የወለደው፣ ዘመድ የወደደው
አክንባሎና ዕዳ፣ ተሸራርፎ ያልቃል
አወላለድ ያለው፣ አከፋፈል አይቸግረው
አወይ ልጅ በማን እጅ አለች ቆማጣ
አወይ ብልሃት፣ ለንጉሥ መገዛት
አዋጅ ቢያስነግሩ፣ ልዩ ነው ምክሩ
አውሬ ከዋሻ፣ በሬ ከእርሻ
አውራ የሌለው ንብ፣ አለቃ የሌለው ሕዝብ
አውድማ እንደነፋስ፣ አገር እንደ ንጉሥ
ኣዎን ማለት መረታት፣ አለመመከት መመታት
አዎን ባይ ዕዳ ከፋይ፣ አሌ ባይ ሞት ተቀባይ
አዎን ብለህ ተሟገት፣ ከጠገበበት ሸምት
አዎን ብሎ የተረታ፣ መሃል አገዳውን የተመታ
አዎን ያለች ምላስ፣ እናት የሌላት አራስ
አዎን ያለን አይሟገቱ፣ እሺ ያለን አይመቱ
አዘኑ ላይለቅህ፣ ድግሱ አይራቅህ አያምልጥህ/
አዘንጊ ወጥ፣ ከእንጀራ ይተርፋል
አዘዞ አንድም ተናዞ፣ አንድም ስንቅ ይዞ
አዙሮ ላየው፣ ብላም ነገር ነው
አዛኝ ቅቤ አንጓች
አዛዩን ነካሽ
አዝመራ በቁንጫ፣ ሰማይ በጡጫ
አዞ ሲውጥ ያለቅሳል
አየሁ ያለ ጣጣ ያመጣል፣ አላየሁም ያለ ከጣጣ ያመልጣል
አያርም አራሽ፣ አያጥብ‛ ለባሽ አይረታ ከሳሽ
አያርስ አይነግድ፣ አይተች፣ አይፈርድ
አያስብ ቀበኛ፣ ተንኮለኛ
አያስገሳ ኮሶ፣ የት ደርሶ
አያተርፍ አይነግድ አይተች አይፈርድ
አያ ተዋሰኝ፣ ስትሔድ አስነሳኝ
አያውቅ ቢዳኝ፣ ከቤቱ ይናኝ
አያውቅ እንደኛ፣ የበግ እረኛ
አያድሩበት ቤት፣ አያመሻሹበት
አያድርስ የባል ቢስ፣ አያቅፍ አያንተርስ
አያድን አገሬ፣ ጎድን ያሰብር
አያድን ጋሻ፣ ቂጥ ያስወጋል
አያስጥል ገራ ገራ፣ ጎን ያሰብራል
አያ ጅቦ ሳታመኸኝ ብላኝ
አያገባት ገብታ፣ አያወዛት ተቀብታ
አዬ ሌላ፣ ወዬ ሌላ
አዬና ወዬን፣ ምን አገናኘው
አዬ ጉዴን አታበላሽ፣ ለባሰ ቀን ይሆናል
አይሆንም እንጂ ከሆነማ፣ ከመጋዞ ይሻላል ጉልማ
አይመረው አይተኩሰው ውጦ ውጦ ጨረሰው
አይመጣምን ትተሽ ይመጣልን በያዝሽ
አይረቢትን፣ አረቧት
አይሰጥ አዛኝ፣ ከነፍሰ ገዳይ አንድ ነው
አይበላ የለ፣ አይጠጣ ይባስ
አይበላ ዳኛ፣ በሙግት /በእግት ይመረር
አይቡን ሲያዩ፣ አጓቱን ጨለጡት
አይቡ ዳኛ፣ ቅቤው መልከኛ
አይብ ሲያድር፣ አጥንት ይሆናል
አይብ ከአጓቱ፣ ልጅ ከናቱ
አይብ የጠላ፣ ጎመን የበላ
አይተህ ቁረስ፣ ከጥርስህ እንዲደርስ
አይተፋሽ ማር ነሽ፣ አይውጡሽ ምርቅ ነሽ
አይታ የማታውቀውን የሰው ጃኖ ለብሳ፣ ተመለሽ ቢሏት ወዴት ተመልሳ
አይታፈሩበት ቤት፣ ገላጋይ አይሁኑ
አይቶ አያውቅ፣ ዳቦ ፍሪዳው
አይቶ አጣ ቤት፣ ጎመን የተቀቀለ ዕለት ሲጨበጨብ ያድራል
አይቶ ያጣ፣ ጠምዶ ፈታ
አይችሉት ድንጋይ ቢሸከሙት፣ ከፍ ብሎ ደረት ይመታል፣ ዝቅ ብሎ እግር ይቆርጣል
አይችል ዳኛ፣ በቤቱ ይናኝ
አይነጋ መስሏት፣ እቋት አራች
አይዋስ ቢዋሰኝ ከባለ ዕዳው ባሰኝ
አይዋጋ ብላቴና፣ አይዘንብ ደመና
አይዋጥ አይተፋ መላው የጠፋ
አይዞህ አይዞህ ማለት፣ ከመውደቅ ያድናል
አይዞህ ካሉት ውኃ አይወስድም
አይጠቅም ጠላ፣ ባልና ሚስት ያጣላ
አይጠቅም ጠላ፣ ከጎረቤት ያጣላ
አይጥ ለሞቷ፣ የድመት አፍንጫ ታሸታለች
አይጥ በበላ፣ ዳዋ ተመታ
አይጥ በበላ፣ ዳዋን በዱላ
አይጥ በድመት አፍንጫ ወርዶ፣ አህያ ታስሮ በሰርዶ
አይጥ በጉድጓዱ፣ ሰው በዘመዱ
አይጥ ነሽ እዩት ከንፈሬን፣ ወፍ ነሽ እዩት ጥርሴን
አይጥና ዝሆን ቢዋደዱ፣ ዓሣ ወለዱ
አይጥና ድመት ታገሉ፣ ማንኛቸው ጣሉ
አይጥና ፍልፈል፣ ሸክላና ገል
አይጥ ወልዳ ወልዳ፣ ጅራቷ ሲቀር ደርሶ ሲጥ
አይጥ ጣረ ሞት ይዟት ትጨወታለች ድመት
አይጽፍ ደብተራ፣ ክንፍ የሌለው አሞራ
አይፈስ ውኃ፣ አይሰደድ ድሃ የለም
አደራ ቢሏቸው፣ ይብሳሉ እሳቸው
አደራ፣ ጅብም አይበላ
አደራ ጥብቅ፣ ሰማይ ሩቅ
አደባባይ፣ አይውል አባይ
አዶናግር፣ እንደነብር
አደንጓሬ፣ የእህል አውሬ
አዲስ ወጠ ሠሪ፣ ዝንጅብል ታበዛለች
አዳራሹ ተመላሽ፣ ቀበና ድንጋይ ላሽ
አዳኝ ውሻ፣ ጭገር ባፏ፣ በትር ትርፏ
አድሏዊ ዳኛ፣ አምጡ ይላል የዶሮ ሻኛ
አድል አልኩህ እንጂ፣ ጨልጥ አልኩህ
አድረው ሲለያዩ፣ ዓመል አሳዩ
አገሩ ሩቅ፣ ስንቁ ደረቅ
አገሬ ሩቅ፣ ጭብጦዬ ደረቅ
አገርህ ወዴት ነው? ማርያም ውኃ፣ እንግዲያው ዘመዴ ነሃ
አገርህ ወዴት፣ ነገርህ እንዴት
አገር ላጣ ስሜን፣ ምግብ ላጣ ጎመን
አገር ሲያረጅ፣ ጃርት ያፈራል
አገር፣ ቀሚስ ናት
አገር በጤና ለማኝ በጭራ
አገር ቢያብር ለንጉሥ ያስቸግር
አገር ቢጠላህ፣ አልፈህ አልፈህ ታረቅ
አገር አላት ይበሉኝ፣ ማኀደረ ማርያም ቅበሩኝ
አገር የሌለው ለጌታ አዳሪ፣ ማጭድ የሌለው፣ መስክ ሰፋሪ
አገር የሌለው ለጌታ አዳሪ፣ ማጭድ የሌለው፣ ወራሪ
አገር ያለምክር፣ ቤት ያለማገር
አገር ያደረው፣ ዘንዶ የወደረው
አገር ጥሎ፣ ቁርበት ጠቅሎ
አገባሻለሁ ያለ ላያገባሽ፣ ከባልሽ ሆድ አትባባሽ
አገኘሁ ብልሃት፣ አርሶ መብላት
አገኝ ባይ፣ ልብ የለህም ወይ
አጋም ተደግፎ፣ ይዋጋል እንቧጮ
አጋሰስ በጭነት፣ ወገብ በመቀነት
አጋዘን ሲጠግብ የነፍጠኛ ጎጆ ይታከካል
አጋጨው፣ እንደ ነጋዴ ጨው
አግኝቶ ከመዋረድ፣ አጥቶ መኩራት
አጎንብሶ በላን፣ ተኝተህ ቀላውጠው
አጓት ጠጥቶ የሰከረ፣ ካሣ በልቶ የከበረ የለም
አጣሪ እንደለጋስ፣ ከመንገዱ ዳር ተቀምጣለች
አጤን መደብ ፣ እቴጌን ገደብ
አጤን ያሻል ቀላጤ
አጤ ከሞቱ በማን ይሟገቱ
አጥልቆ የሚያርስ፣ ከበሮ የማይጨርስ
አጥልቆ የማያርስ፣ ጀምሮ የማይጨርስ
አጥር ቆስቋሽ ነገር፣ አመላላሽ አያድርግሽ
አጥር ጥሶ፣ ቅጥር አፍርሶ
አጥባቂ፣ ደን፣ ጠባቂ
አጥባቂ ፈረስ፣ ከገደል ያደርስ
አጥብቀህ ጉረስ፣ ወደ ዘመዶችህ ተመለስ
አጥብቆ ያሰረ፣ ዘቅዝቆ ይሸከማል
አጥብቆ ጠያቂ፣ የናቱን ሞት ይረዳል
አጥፊና ጠፊ፣ ወናፍ አናፊ
አጥፊው አልሚ መስሎ ይታየዋል ለሰው
አጥፎቶ ይርቋል፣ አልምቶ ይሞቋል
አጭላጊ፣ ሠራቂ
አጭር ባይኮራ፣ ረጅም ባይፈራ
አጭር ባይኮራ፣ ነፋስ በወሰደው ነበር
አጭር አህያ፣ ሁል ጊዜ ውርንጭላ
አጮላቂ ሠራቂ
አፈ ምላጭ፣ በደረቁ ይላጭ አፈቅቤ ልበቤ
አፈረች፣ ድብኝት አከለች
አፈ ቅቤ ልብ ይሰብር፣ አፈ ጩቤ አጥንት ይሰብር
አፈኛ ባፉ፣ ኃይለኛ በመዳፉ
አፉ ቅቤ፣ ልቡ ጩቤ
አፉን የረቱ፣ እጁን የመቱ
አፉን ጠቅሞ፣ ወርቁን ቅሞ
አፉ ከኛ፣ ልቡ ከነኛ
አፉ ከኛው፣ ልቡ ከወሬኛ
አፍላ ያለወጉ ፈላ
አፍ ሲነድ ሆድ ይንደድ
አፍ ሲናገር፣ ልብ ይንቃል
አፍ ሲናገር፣ አፍንጫ ያሽሟጥጣል
አፍ ሲከዳ፣ ከሎሌ ይብሳል
አፍ ሲዋሽ፣ ሆድ ይታዘባል
አፍ ሲያርፍ፣ ወዳጁን ያማል
አፍ ሲያብል፣ ልብ ዳኛ ነው
አፍ ሲያድጥ ከዕዳ፣ እግር ሲያድጥ ከአንጋዳ
አፍ ነገር፣ ዐይን አገር አያጣም
አፍና ቀብቀብ፣ ሁልጊዜ አይበላም
አፍና እጅ ዐይን የላቸው፣ ምንው አለመሳሳታቸው
አፍና እጅ፣ እጅና ፍንጅ
አፍንጫን ሲመቱት፣ ዐይን ያለቅሳል
አፍ እላፊ፣ ያስከትላል ጥፊ
አፍ እኩል፣ ጉልበት ስንኩል
አፍ ካልተናገሩበት፣ እዳሪ ነው
አፍ የሚጎርሰውን እጅ ይመጥነዋል
አፍ ያለው ያግባሽ
አፍ ያለው ጤፍ ይቆላል፣ ራሱ ተናግሮ ሰውን ያናግራል
አፍ ያበዛ፣ ጥበቡ ዋዛ
አፍ ዳገት፣ አይፈራም
አፍጣኝና አቅጣኝ፣ እመዳሮው እንገናኝ
እሄድ ባይ፣ ስንቅ ፈጅ
እህል ለቀጠና፣ ወርቅ ለዝና
እህል ላራሹ፣ ርስት ለወራሹ
እህል ላበደረ ዐፈር፣ ወርቅ ላበደረ ጠጠር
እህል ሲያጡ፣ የናት ልጅ ያጡ
እህል ሲገኝ፣ ወፍጮ ይሟልጣል
እህል ሲጠፋ ወፍጮ ይስላል፣ እህል ሲገኝ ወፍጮ ይደንዛል
እህል ሲጠፋ፣ ወፍጮው ይቀራል
እህል በቀርበቦ፣ እንቁላል በወታቦ
እህል በጥቅምት፣ ልጅ በጡት
እህል ከበዩ፣ ሰው ከገዳዩ
እህል ከባዶ፣ ልጅ ከጎዶ
እህል ከውድማ ብቻውን ዋለ፣ አያሌ ሰዎችን እንዳገለለ
እህል ከዘባጣ፣ ልጅ ካርጣጣ
እህል ከዱር፣ ልጅ ካጉል
እህል ካልተለወጠ፣ ነገር ካልተደመጠ እ
እህል ወዳዱን ይጎዳል
እህል የበቀለበትን ያስታውቃል
እህል የያዘ ፈርዛዛ፣ ወርቅ የያዘ ቀበዝባዛ
እህል ያለ ውኃ፣ ንጉሥ ያለድሃ
እለት ቆይቶ..ላመት
እልልታ ለደስታ፣ እሪታ ለርዳታ
እልከኛ መዥገር፣ ከላም ጡት ተጣብቆ ይገኛል
እልክ ምላጭ፣ ያስውጣል
እልህ እራስን ይጎዳል
እልፍ ሲሉ እልፍ ይገኛል፣ ድሃ ሞኝ ነው ሞቱን ይመኛል
እማን ላይ ቆመሽ እግዜርን ታሚያለሽ
እማኝ ሲገዙ፣ ነገር አያብዙ
እምብዛም ስለት፣ ይቀዳል አፎት
እምብዛም ብለሃት፣ ያደርሳል ከሞት
እምድር የወደቀ ሥጋ ዐፈር ሳይዝ አይነሳም
እረባዳ ቤቱ፣ ገራም ሚስቱ
እረኛ ቢያኮርፍ፣ እራቱ ምሳው ይሆናል
እሩቅ አሳቢ፣ እቅርብ አዳሪ
እሪ በከንቱ፣ ማን ሊሰማው ነው ጩኸቱ
እራስ ከተመለጠ፣ ነገር ካመለጠ
እራቁቱን የተወለደ ልጅ፣ ለምድ አነሰው ወይ
እራት ሲበሉ፣ የመጣ እንግዳ እራቱ ፍሪዳ
እራት ሲበሉ የመጣ፣ ይቆጠራል ፍሪዳ እንዳመጣ
እራት ቢንቁ አንድ እጅ ይለቃለቁ፣ ዳኛ ቢንቁ ከመከራ ይወድቁ
እራት የለህም ቢሉት፣ ከወጡ አውጡልኝ አለ
እራት የሌላው ቄስ፣ እንደልቡ አይቀድስ
እራት የሌላት፣ ምሳ አማራት
እራት፣ የሰማይ መብራት
እሬት ለቀመሰው፣ እንጂ፣ ላልቀመሰው አይመርም
እርም፣ ለትህትና
እርሟን ብታፈላ፣ አንድ ቁና አተላ
እርሟን ብታፈላ፣ ጋን ሙሉ አተላ
እርሟን ጠምቃ፣ ፈጀችው ጠልቃ ጠልቃ
እርሱ ራሱ ጊዜ መሆኑን ባያውቀው፣ ጊዜ ጊዜ ይላል ሞኝ ሰው
እርሱ ካለው ላያልፍ፣ ምነው በሽተኛው ባይለፈልፍ
እርስ በርሱ፣ ሥጋን በኩበት ጠበሱ
እርስ በርሱ የተከፋፈለ፣ ቤት አይቆምም
እርስ በርሱ ያልተደጋገፈ፣ ግድግዳ አይቆምም
እርሱ አይወደኝ፣ መከራው አይለቀኝ
እርሻ ለባለ ከብት፣ ርስት ለባለርስት
እርሻ ላጥማጅ፣ መሬት ለተወላጅ
እርሻ ሲሉ፣ ሞፈር ቆረጣ
እርሻ ቢያለሰልሱ፣ እህል ያሳምራል፣ ገንዘብ ቢያከማቹት ያኮራል
እርሻ ቢያርሱ፣ እንደልብ ያጎርሱ
እርሻው ሲያምር፣ ዳቦው ያምር
እርሻ ያውቋል፣ ይጠብቋል
እርሻ ደጉ፣ ሳይደገድጉ
እርሻ ጋራ ዞሮ፣ የጎረቤት ዶሮ
እርኩም ይህን እስክበላ፣ ዕድሜ ስጠኝ ይላል
እርኩም ጉድ ባይ፣ ጦጣ አታላይ
እርያ በሬ፣ አይደለም
እርጅና፣ ብቻህን ና
እርጉዝ ላም ያለው፣ ደረቅ አያንቀው
እርጉዝ ሲያርዱ፣ በወዳጅ ቢፈርዱ፣ ሆድ መርበድበዱ ቪዲዮ
እርጉዝ ያቅፉ ይደግፉ
እሠራለሁ ብላ ሔዳ፣ ተላጭታ መጣች
እሰር በፍንጅ፣ ጣል በደጅ
እሱ እርጥብ፣ ነገሩ ደረቅ
እሳት ለፈጀው፣ ምን ይበጀው
እሳት መጣብህ ቢሉት፣ ሣር ውስጥ ገብቻለሁ አለ
እሳት በሌለበት፣ ጢስ አይኖርም
እሳት ቢቀርቡት ያሳክካል፣ መነኩሴ ቢቀርቡት ይልካል
እሳት ቢያንቀላፋ፣ ገለባ ጎበኘው በግ ባልበላሽ ትበይኝ
እሳት ቢዳፈን፣ የጠፋ ይመስላል
እሳት ቢፈጃት፣ ወደልጇ ጣለች
እሳትና ነገር ቢያጋንኑት ይጋነናል
እሳትና ነፋስ፣ ማርና መላስ
እሳትና ነገር፣ ትንሽ ይበቃዋል
እሳትና ድሃ፣ ሲነካኩት አይወድም
እሳትና ጥል የቀረበውን ያቃጥል
እሳትና፣ ጭድ ናቸው
እሳት አለ ዕንጨት አይለማ፣ ጆሮ ዕዳውን አይሰማ
እሳት፣ አመድ ይወልዳል
እሳት ከበላው፣ ወራሪ የዘረፈው
እሳት ከበረበረው፣ ሴት የመከረው
እሳት ካልነደደ፣ አይበራም
እሳት ካየው፣ ምን ለየው
እሳት፣ የገባ ቅቤ
እሳት ጭሮ፣ ከነፋስ ላይ
እስላም ሲከብር ሴት፣ ክርስቲያን ሲከብር መሬት ያበዛል
እስራኤልና ፀሐይ እማይደርስበት የለም
እስክትመጣ አህያ፣ ቀንድ ታበቅላለች
እሷ ሠርታ፣ እሷው, ታፈርሰዋለች
እሷ ሰንፋ ራቷን ገንፎ አድርጋ ቢያጎርሷት ተኮሳት
እሷ ነፍጋ ራቷን ገንፎ አድርጋ፣ ቢያጎርሷት ተኮሳት
እሷ በፈሳችው፣ በኔ ለከከችው
እሷው ሞታ፣ እሷው መርዶ ጠርታ
እሷው ወልዳ አልመሰለም፣ እሷው ጋግራ አልበሰለም
እሷ ጣፋጭ፣ ልጅቱ ቆንጣጭ
እሸት በወረት፣ እህል መውቃት በከብት
እሺ ባይ አክባሪ፣ እምቢ ባይ አቅላይ (አሳፋሪ)
እሺና ገለባ፣ አይከብድም
እሸት አርገህ ቅዳው፣ እንዳይጎሽ ጠላው
እሾህ ለረጋጩ፣ ነገር ላምጪው
እሾህ በሾህ ይነቀሳል፣ ገንዘብ በገንዘብ ይመለሳል
እሾህ በሾህ ይወጣል፣ ሰው በሰው ይመጣል
እሾህን በሾህ
እሾህ አጣሪውን፣ ነገር ፈጣሪውን
እበላ ባይ ቃል አቀባይ
እበላ ብዬ ተበላሁ
እበላ ብዬ ተበላሁ፣ ምነው ሳልበላ በቀረሁ
እበላ ያለ ዳኛ፣ እገደል ያለ ደመኛ
እበት ትል፣ ይወልዳል
እበት ትል ይወልዳል፣ ድሃ እብለት ይወዳል
እበትና ከብት፣ ወገንና ከብት
እባብ ለእባብ፣ ይተያያል ካብ ለካብ
እባብ ላይበላው አብላላው አ
እባብ ሲያዩት ይለሰልሳል፣ ጌታ ቢጫወት ባልንጀራ ይመስላል
እባብ ስለሆዱ፣ ይሔዳል በሆዱ
እባብ ቀጭን ነው፣ ተብሎ ራሱ አይረገጥም
እባብ በምድር ተጋድሞ፣ ሰው በትር ይዞ ቆሞ
እባብ በራሱ ላይ የጠመጠው፣ ከሰይፍ ላይ እግሩ የቆመ
እባብ በእግርህ፣ በትር ከጅህ
እባብና ጓጉንቸር፣ ባንድ ይኖራሉ
እባብን ሞተ ብሎ፣ ራሱን መርገጥ መቅበጥ
እባብ ዐፈር ያልቅብኛል፣ ብሎ ሲስት ይኖራል
እባብ እንደ መለስለስሽ፣ ቅናተ ዮሐንስ በሆንሽ
እባብ የልቡን አይቶ እግር ነሳው
እባብ የሚገለው፣ በምላሱ እኮ ነው
እባብ ያየ፣ በልጥ በረየ
እባብ ጉድጓዱን አይስት
እባብ ጉድጓዱን፣ ውሻ ጌታውን
እባብ ግደል፣ ከነበትሩ ገደል
እባብ ጥበስልኝ፣ ይብረድልኝ
እባክህ አታጋልጠኝ፣ ለጠላት አትስጠኝ
እባክሽ ያሏት ጎረቤት፣ ትሆን እመቤት
እቤት ሆኖ ካሰበ፣ ሔዶ ያልሰጠ በለጠ
እቤት ዶሮ ሲታረድ፣ እዱር ቆቅ ይያዛል
እቴ ከሆንሽ ካለስሜ አታልቅሽ
እናቱ የሞተችበትና፣ ውኃ የወረደች፣ እኩል ያለቅሳሉ
እናቲቱን አይተህ፣ ልጅቷን አግባ
እናቲቱ ዶሮ፣ ልጅዋን ይዛ ጓሮ ለጓሮ
እናቴን ላህል፣ ዘጠኝ ወር ቀረኝ አለች
እናንተ ዘንድ ሔዳ ከመጣች፣ ከእንብላው በቀር ሥራ አጣች
እናቴን ሳይ ሴት ማግባቴ፣ ቤቴን ሳይ ትምባሆ መጠጣቴ
እናት ለልጅዋ፣ ነቢይ ናት
እናት ለልጅዋ ታስባለች ቅጥ ተበሰረ
እናት ትረገጣለች፣ እንደ መሬት
እናትና ልጅ ቃል ተባሉ
እናት የሌለው ተጓዳጅ፣ እርሻ የሌለው ጠላ ወዳጅ
እናያለን ሲሉ ይታያሉ፣ እናማለን ሲሉ ይታማሉ
እኔ ልብላ አንተ ጦም እደር
እኔ መቼ እኔው ቄስ ጠርቼ
እኔ ሳጣ ልጄ ጥርስ አወጣ
እኔ በልጄ ሳዝን ልጄ በልጁ ያዝን
እኔ ባልኩ ይልኩና ይላኩ
እኔን ሲፈጀኝ ልጄን ያቃጥለው
እኔን አይተህ ተቀጣ በጉድህ እንዳትወጣ
እኔን የወደደ ካንጀት ልጄን የወደደ ካንገት
እኔ አለኝ ቁስል ያንቱን የሚመስል
እኔ አውነት እናገራለሁ ሌላውን አስኮንናለሁ
እኔ ከሞትኩ ሰርዶ አይብቀል አለች አህያ
እኔ የምሞተው ዛሬ ማታ፣ ገብስ የሚደርሰው ለፍልሰታ
እንሒድ ዘገዩ ይሉናል፣ ግድ የለም ስንገባ ያምኑናል
እንስራዋን ረስታ፣ ውኃ ወረደች
እንስራዋን ጥላ፣ ወንዝ ወረደች
እንቅልፍ ታበዢ፣ ከነበር ትፋዘዥ
እንቅልፍና ሞት፣ እሬትና ሃሞት
እንበለ ገንዘብ መዝናናት፣ ያመጣል ውርደት
እንባ ሲሻኝ ዐይኔን ጢስ ወጋኝ
እንኩን የማያውቅ፣ ስጡኝን ማን አስተማረው
እንኳን ለህቴ ለሌላም ይዘፍናል አንገቴ
እንኳን ለራሱ፣ ለሰው ይተርፋል እሱ
እንኳን ለቤቱ፣ ይተርፋል ለጎረቤቱ
እንኳን ለገንፎ፣ ለሙቅም አልደነግጥም
እንኳን ሊያበሉኝ፣ ገርፈው ሰደዱኝ
እንኳን ሲሸጡኝ፣ ሲያስማሙኝ ዐውቃለሁ
እንኳን ተልባ ሸቶሽ፣ እንዲያውም ዘጠኝ ቂጣ ትፈጃለሽ
እንኳን ልመነኩስ፣ አልከናነብም
እንኳን እናቴ ሙታ፣ እንዲያውም አልቅስ አልቅስ ይለኛል
እንኳን ከፎከረ፣ ያድናል ዓምላክ ከወረወረ
እንኳን ዘንቦብሽ፣ እንዲያውም ጤዛ ነሽ
እንደ ልብ የለም ነዳጅ፣ እንደልብ የለም በራጅ
እንደ ልጅ በቀለበት፣ እንደድመት በወተት
እንደ መረብ ሸፍኖ፣ እንደ እንቁላል ደፍኖ
እንደ ርግብ የዋህነት፣ እንደ እባብ ብልህነት
እንደ ሣር ነጭቶ፣ እንደ ውኃ ተጎንጭቶ ያልሆነን እንደሆነ በመቁጥር
እንደ ሰው ትመጪ፣ እንደ አውሬ ትሮጪ
እንደ ሻሽ ተነጥፎ፣ እንደቅጠል ረግፎ
እንደ ሽመላ፣ በሁለት ይበላ
እንደ ቆጫት ተነሥታ፣ የሰው ልቅሶ አጥፍታ
እንደ በሶ አንቆ፣ እንደ ርጉዝ አስጨንቆ
እንደ ተተከለ፣ ትርሸማ፣ እንደተሰጣ ሸማ
እንደ ንብ ቀስሞ፣ እንደወጥ ቀምሞ
እንደ ንጉሡ፣ አጎንብሱ
እንደ አንድ ልብ መካሪ እንደ አንድ ቃል ተናገሪ
እንደ አገሩ ይኖሩ፣ እንደወንዙ ይሻገሩ
እንደ አጤ ሥረዓት፣ እንደ አብረሃም እራት
እንደ አጥር፣ እንደ ቅጥር
እንደ እሸት ፈልፍሎ፣ እንደ ዘንግ መልምሎ
እንደ እንግዳ ደራሽ፣ እንደ ውኃ ፈሳሽ
እንደ እንግዳ ጥልቅ፣ እንደ ውኃ ፍልቅ
እንደ ካሕን አናዞ፣ እንደ ንኑሥ አዝዞ
እንደ ወርቅ አንከብሎ፣ እንደ ሸማ ጠቅሎ
እንደ ወንድማማች ተበዳድሮ፣ እንደ ባዕድ ተቆጣጥሮ
እንደ ወይን መልምዬ፣ እንደ ዕንጨት ተክዬ
እንደ ውሌ፣ ደጅ አዝማች ባሌ
እንደ ውኃ ይፍሰስ፣ እንደ ጋዝ ይንፈስ
እንደ ዐይን ፈሪ፣ እንደ እግር ደፋር የለም
እንደ ዕውር አፍጣጭ፣ እንደ ጉግ ቀላዋጭ
እንደ ዝንጀሮ በአፋፍ፣ እንደ ጦጣ በዛፍ
እንደየቤቱ፣ ብዙ ነው ብልሃቱ
እንደ ዳኛ በውል፣ እንደምሰሶ መሃል
እንደ ገና፣ ይመታል በገና
እንደ ጴጥሮስ በጽላሎት ርዕስ፣ እንደ ጳውሎስ በዘፈረ ልብስ
እንደ ፀሐይ የሞቀ፣ እንደ ጨረቃ የደመቀ፣ እንደ አበባ ያሸበረቀ
እንደ ፈረስ ጆሮ፣ እንደ ሰላጢን ጉሮሮ
እንደ ፈታሒነቱ፣ ሁላችን እንኮነናለን፣ እንደ መሐሪነቱ፣ ሁላችን እንማራለን
እንዲህ ሊተርፈን፣ ለሚስቴ ነፈግኋት
እንዲህ ልጠግብ፣ በሬዬን አረድኩ
እንዲህ ነድጄ ልሙት፣ የፊቱን በኋላ አድርጎት
እንዲያውም በመላ፣ ፈስ ዳለቻ ነው
እንዲያው ብትመለሽ፣ የገንፎ ዕንጨት ላሽ
እንዲያው ከምትቀሪ፣ ምንቸቱን አንቃሪ
እንዳልበላ ባፌ፣ እንዳልበር በክንፌ
እንዳልተወው ወለድኩ፣ እንዳልሰው ነደድኩ፣ አለች ላም ሰው የ
እንዳትበላ ለጎሟት፣ እንዳትሄድ ቀየዷት (አሠሩዋት)
እንዳየን፣ ጤፍ አጋየን
እንዳዩ መብላት፣ ሆድ ያሰፋል
እንዳያማህ ጥራው፣ እንዳይበላ ግፋው
እንዳይወልዱ ይመነኩሱ እንዳይጸድቁ ይልከስከሱ
እንዳገሩ፣ ይናገሩ
እንዳገሩ ይኖሩ እንደ ወንዙ ይሻገሩ ይ
እንዶድ በገርነቱ ውኃ ወሰደው
እንጀራ ለራብ፣ ድንጋይ ለካብ
እንጀራ በማየት አይጠገብም
እንጀራ በሰፌድ፣ አሞሌ በገመድ
እንጀራን ምን ይጨርሰዋል መጉረስ
እንጀራ ከባዕድ፣ መከራ ከዘመድ
እንጀራ የለም እንጂ፣ በወተት አምገህ ትበላ ነበር
እንጀራ ያለወጥ፣ ቤት ያለ ሴት ኩበት ያለበረት
እንጀራ ያለው ክቡድ፣ እንጀራ የሌለው ዕብድ
እንጀራ ይጋግሯል፣ እማድ ቤት መላ ያማክሯል ለሴት
እንጃ በሰማያት፣ በምድርስ የለም ምክንያት
እንግዲህ፣ ነገሬን ከንፈሬ
እንግዳ ሆነህ ብትመጣ፣ ሳይሰለችህ ውጣ
እንግዳ ሲወደስ፣ ባለቤቱን ያጎርስ
እንግዳ ሲያዘወትር፣ ቤተሰብ ይሆናል
እንግዳ ሲያፍር፣ ባለቤት ይጋብዛል
እንግዳ ሳይመጣ ሁሉ ሴት፣ ዝናብ ሳይጥል ሁሉ ቤት
እንግዳና፣ ሞት በድንገት
እንግዳ ደራሽ፣ ውኃ ፈሳሽ
እንግዳ ፊት ወርቅ፣ ኋላ ብር ኋላ ጨርቅ
እንጎቻ የበላ፣ ከራት ይታገሳል
እንጣጥ እንደ ፊቆ፣ ሙልጭ እንደሰብቆ
እንጥስ ቢሉ ቅንጥስ
እኖር ባይ ተጋዳይ፣ እድን ባይ ተከላካይ
እኛ በአገራችን፣ ዳቦ ፍሪዳችን
እከሌ እባብ ነው፣ መሔጃው አይታወቅም
እከክን የሰጠ ጌታ፣ ጥፍሩን አይነሳም
እኩሉ በዶሮ፣ እኩሉ በሽሮ
እኩሉን ተላጭታ፣ እኩሉን ተቀብታ
እካስ ያለ ታግሶ፣ እጸድቅ ያለ መንኩሶ
እወቅ ያለው፣ በአርባ ቀኑ ያውቃል፣ አትወቅ ያለው ባርባ ዘመኑ
እወዳለሁ እያለ የሚጠላ፣ አጾማለሁ እያለ የሚበላ
እወደዋለሁ እንጂ፣ ይወደኛል አትበል
እውሻ ሆድ ቅቤ አያድርም
እውነተኛ ሚስት፣ ባሏን ትወልዳለች
እውነቱን ተናግሮ፣ እመሸበት ያድሯል
እውነት ለእግዜር፣ ውሸት ለሳጥናኤል
እውነትና ንጋት፣ እያደረ ይጠራል እንደ ወርቅ
እውነት የተናገረ፣ በመርከብ የተሻገረ
እውነት ይመስላል፣ ልብን ያቆስላል
እዚያ ማዶ ጠብ ብታደርሰኝ፣ አሞሌ ጨው አገባለሁ
እዚያም ቤት፣ እሳት አለ
እዚያው ሞላ፣ እዚያው ፈላ
እዚያው ዘንቦ፣ እዚያው ያባራ
እየቆረጣችሁ አንበሳውም ሔዶ፣ ነብሩም ሞተላችሁ
እየቤትህ ግባ፣ እየራስህ ተቀባ
እየተፈጨ እየተቦካ፣ እየሞተ እየተተካ
እየታጠቡት ያድፋል፣ እየመከሩት ያጠፋል
እየወገንህ ቢሉት፣ አክንባሎ ጋጣ ገባ
እየወገንህ ቢሉት፣ የመቶ ዓመት ቆዳ እከብት ተራ ቆመ
እየፈለገው ዕወቀኝ ብሎ መጣ
እያለው የማይከፍል፣ ጥሮ የማያደላድል
እያየህ ተናገር፣ እየዋኘህ ተሻገር
እያየኋት የምታሥቀኝ፣ ሚስት አገባሁ ት 30.
እያወቁ ቢስቱ፣ ምንድር ነው መድኃኒቱ
እዬዬ፣ ሲዳላ ነው
እያደር ይቃቃር
እያደፈ በእንዶድ እየጎለደፈ በሞረድ
እደን ገብተህ፣ አምሳያህን ቁረጥ
እዳሪ ሳይወጣ የበላ፣ ዕዳውን ሳይከፍል ጎታውን የሞላ
እዳሪ ያረሰ፣ ለልጁ አጎረሰ
እድር፣ እስከ በጌምድር
እጁ ተበትር፣ አፉ ከነገር
እጁን የሚጠባ አይደለም
እጄን በእጄ ቆረጥሁ
እጅህን በባሕር አግባ፣ ብታገኝ ዓሣ ታወጣለህ፣ ባታገኝ ታጥበህ ትወጣለህ
እጅ ለነገር ያግዛል፣ ልብ እንደ ንጉሥ ያዛል
እጅ ላፍ ሚዛኑ ነው፣ ባፍ የገባ ለእጅ ኃይሉ ነው
እጅ ሲነድ፣ ልብ ይነድ
እጅ ሲያጥቡት ያድፋል፣ ልጅ እየመከሩት ያጠፋል
እጅና አፍ አይተጣጡም
እጅና ጭራ፣ አፍና እንጀራ፣ ሥጋና አሞራ
እጅን በሰንሰለት፣ እግርን በእግር ብረት
እጅ እሾህን ይነቅለዋል፣ ጥጋብ ሞትን ያስረሳዋል
እጅ ከልብስ፣ ምላስ ከጥርስ
እጅ ይዘው ያስገቡት፣ እጅ ይዞ ያስወጣል
እጅግ ማግኘት፣ ያመጣል ትዕቢት
እጅግም ስለት ይቀዳል አፎት/እጅግም ብለሃት ያደርሳል ከሞት
እገሌ የዋለበት ሸንጎ፣ ዝንብ የገባበት እርጎ፣ እርጎውም ለውሻ እርሱንም ለውርሻ
እግረ መንገዳቸውን ይሸጣል በሬያቸው
እግረ ቀጭን እንደ ሰሳ፣ ልበ ሙሉ እንደ አንበሳ
እግረ ቀጭን ይሞታል ሲሉት፣ እግረ ደንዳና ይሞታል
እግሩ ለጠጠር፣ ግንባሩ ለጦር
እግሩ ከርካብ፣ እጁ ከዛብ
እግር ሔዶ ሔዶ፣ ከአር ጉድጓድ ይገባል
እግርህን በፍራሽህ፣ ልክ ዘርጋ በ የተሞ
እግር ለጠጠር፣ ደረት ለጦር
እግር ሲደርስ፣ እግት ይመለስ
እግር ቢሳሳት ከአንጋዳ፣ አፍ ቢሳሳት ከዕዳ
እግር ተርካብ፣ እጅ ተዛብ
እግርና ራስ እኔ እለብስ፣ እኔ እለብስ ይጣላሉ
እግር ዜጋ ነው
እግር ከሸሸ፣ ልብ ሸሸ
እግር የላት፣ ክንፍ አማራት
እግዜር ሲሰጥ፣ እንጀራ በወጥ
እግዜር ሲቆጣ፣ በዝናብ አር ያመጣል
እግዜር ሲጥል፣ እናት አታነሣም
እግዜር በመለኮቱ፣ ጎልማሣ በሚስቱ
እግዜር በትር ሲቆርጥ ቆላ አይወርድም
እግዜር ባወቀ፣ ሰማይን አራቀ
እግዜርን ሳይጨምር የቆጠረ፣ ሁል ጊዜ ሲቆጥር ይኖራል
እግዜርን ያህል ጌታ፣ ገነትን ያህል ቦታ
እግዜር የተናገረውን አያስቀር፣ የሚያደርገውን አይናገር
እጠጣ ሲል ይዋኛል፣ እበላ ሲል ይዳኛል
እጣ ያስታርቃል፣ ሙግት ያደርቃል
እጭን ያለ ኮርቻውን፣ እለምን ያለ ስልቻውን
እጸድቅ ብዬ፣ ባዝላት ተንጠልጥላ ቀረች
እፍረት ያከሳል፣ ያመነምናል
ኧረ በከንቱ ማን ሊሰማው ነው ጩኽቱን
ኧረ ጉዴ፣ ባሌ ገደለ በጎራዴ
ኧረ በከንቱ ማን ሊሰማ ነው ጩኽቱን
