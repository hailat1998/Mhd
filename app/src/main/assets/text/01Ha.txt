ሀብት የጠዋት ጤዛ ነው
ሁለተኛ ግፌ፣ ጫንቃዬን ተገርፌ ልብሴን መገፈፌ
ሁለተኛ ግፍ ልብሴን ይገፍ ጀርባዬን ይገረፍ
ሁለተኛ ጥፋት ቆሞ ማንቀላፋት
ሁለተኛ ጥፋት ከገበያ ማንቀላፋት
ሁለቱን ወንበዴ ፤ በአንድ ዘዴ
ሁለቱን የተመኘ፤ አንዱንም አላገኘ
ሁለት ሆነው የተናገሩት በመሬት የቀበሩት
ሁለት ሞት መጣ ቢለው፤ አንዱን ግባ በለው አለ
ሁለት ቁና ሰጥቼ አንድ ጥንቅል
ሁለት ባላ ትከል አንዱ ቢሰበር ባንዱ ተንጠልጠል
ሁለት ብልጥ፤ ኑግ አያደቅ
ሁለት ነዶ ይዞ ወደ ክምር ጠጋ
ሁለት አይወዱ፤ ከመነኮሱ አይወልዱ
ሁለት አገር አራሽ ለባልንጀራ አውራሽ
ሁለት አፎች ባይናከሱ፤ ይናቀሱ
ሁለት እግር አለኝ ብሎ፤ ከሁለት ዛፍ አይወጡም
ሁለት የተመኘ፤ አንድም አላገኘ
ሁለት የወደደ አንዱን ሳያገኝ ሄደ
ሁለት ጉድጓድ ያላት አይጥ አትሞትም
ሁለት ጊዜ ተናግረህ ከፋህ፤ሁለት ጊዜ በላህ ተፋህ
ሁለት ጊዜ ነው የዶሮ ልደት፤ አንዱ በእንቁላል አንዱ በጫጩት
ሁለት ጊዜ ይፍረዱ፤ ጉድ ይውለዱ
ሁለት ጥፉ፤ ካገር ይጥፉ
ሁሉ ሄዶ፤ ተበተነ ፤እህህና እኔ ቀረነ ፤አለ እያዘነ
ሁሉ ሆነ ቃልቻ፤ ማን ይሸከም ስልቻ
ሁሉም ሰው መምሰሉ፤ ባይታይ ዓመሉ
ሁሉም ሸክሙን፤ፍቅርም ያዥውን
ሁሉም በየዘመድህ ቢሉት፤ አክንባሎ ጋጥ ገባ
ሁሉም አካል ነው፤ግን እንደ ዐይን አይሆንም
ሁሉም ከኋላው፤ ያገኘዋል እንደሥራው
ሁሉም ወንፈሉን፤ ፈታይም ድውሩን ሁሉም እንደየሥራው ያገኘዋል
ሁሉም ያልፋል፤ እስኪያልፍ ያለፋል
ሁሉም ያልፋል እውነት ብቻ ይተርፋል
ሁሉ በጄ ሁሉ በደጄ
ሁሉን ቢናገሩት ማን ይሰማል
ሁሉን ቢናገሩት ሆድ ባዶ ይቀራል
ሁሉ አማረሽን ገበያ አታውጧት
ሁሉ አረሰ፤ ማን ይሸምት
ሁሉ የሚገኝ ከርሱ የሚገኝ የለም ያለርሱ
ሆደ ሰፊ፤ ነገር አሳላፊ
ሆደ ሰፊ ይሻላል ከአኩራፊ
ሆዱ ናረት፤ ሙያው ከጅረት
ሆዱን ወዶ፧ አፉን ክዶ፤ክፉ ለምዶ
ሆዱን ያለ፤ ሆዱን ተወጋ
ሆዱ ፈሪ ፤ እግሩ ዳተኛ፤ አዳም ሲዋጋ እርሱ ይተኛ
ሆዳም ሰው፤ እምብርት የለውም
ሆዳም ቢሸከም፧የበላ ይመስለዋል
ሆዳም ቢፈተፍት ፧ የጠገበ ይመስለዋል
ሆዳም ሰው ፍቅር አያውቅም
ሆዴ ሆዴ የሚለውን ጌታ ያየዋል፤ ዐይኔ ዐይኔ የሚለውን ሰው ያየዋል
ሆዴ በጀርባዬ ቢሆን ገፍቶ በጣለኝ
ሆዴ ኑር በዘዴ
ሆዴ አታጣላኝ ከዘመዴ
ሆድህን ጎመን ሙላው፣ ጀርባህን ለጠላት አታሳየው
ሆድ ሆዱን የምትል ወፍ አለች ምን አለች?
ሆድ ለማታ በልቶ ለጧት
ሆድ ለባሰው ማጭድ አታውሰው
ሆድ ሲሞላ ራስ ባዶ ይቀራል
ሆድ ሲሞላ ፍቅሩ ሌላ፤ ሆድ ሲጎድል ሰው ያጋድል
ሆድ ሲያር ጥርስ ይስቃል
ሆድ ሲያውቅ፤ዶሮ ማታ
ሆድ ባዶ ይጠላል
ሆድና ልጅ አይጣላህ
ሆድና ግንባር አይሸሸግም
ሆድን በጎመን ቢደልሉት ጉልበት በዳገት ይለግማል
ሆድ እንዳሳዩት ነው
ሆድ ከሁዳድ ይሰፋል
ሆድ ወዶ፤ አፍ ክዶ፤ ክፉ ለምዶ
ሆድ የኔ ነው ሲሉት፤ ቁርጠት ሆኖ ይገላል
ሆድ ያበላውን ያመሰግናል
ሆድ ያባውን ብቅል ያወጣዋል
ሆድ ዘመድ ሳይወድ አፍ እህል ሳይለምድ
ሆድ ድንጋይ ልበላ ነው ቢል፤ጉሮሮ በየት አሳልፈህ? አለው
