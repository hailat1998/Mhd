ቀለም ሲበጠበጥ፣ ብዕር ቅረጹልኝ
ቀለብ የሌለው ውሻ፣ ጣዲቅ አምጡልኝ ይላል
ቀሊል አማት፣ ሢሶ በትር አላት
ቀላጅ፣ የሰይጣን ወዳጅ
ቀልድና ቅዘን፣ ቤት ያበላሻል
ቀሙን ላይቀር፣ ከነጫማቸው
ቀማኛና ሽፍታ፣ ጭለማና ማታ
ቀርቅሬ ወርጄ፣ ማር ስልስ፣ ማር ልከፍል
ቀስ፣ በመቀስ
ቀስ በቀስ፣ እንቁላል በእግሩ ይሄዳል
ቀስ፣ እንዳይደፈርስ
ቀንና ጨርቅ፣ እንደምንም ያልቅ
ቀንና ጨርቅ፣ ያልቃል፣ ብልህ ያውቃል
ቀን አይጥለው፣ የቀለም ሠረገላ፣ አያሰናክለው
ቀን አይጥለው፣ ጠጅ አያሰክረው የለም
ቀን እስኪወጣ፣ ያባቴ ገበሬ ያግባኝ
ቀን እንደ ተራዳ፣ ሌት እንደ ግድግዳ
ቀን ከሕዝብ፣ ሌት ከጅብ
ቀን ከጣለው፣ ሁሉ ይጥለው
ቀን ካልለቀሙ፣ ሌት አይቀሙ
ቀን የሰጠው ቅል፣ ድንጋይ ይሰብራል
ቀን የጎደለበት፣ ጠገራ አይጥ ይበላዋል
ቀን ያልፋል፣ እስከዚያው ግን ያለፋል
ቀን ይነዳ፣ እንደፍሪዳ
ቀንዱ ሰማይ ጠቀስ፣ ጭራው ምድር አበስ
ቀንድ ካላት ላም፣ ጎዳ ትከፋለች
ቀንድ ገብቶ፣ ጅራት አይቀርም
ቀኝም ሰረሩ፣ ግራም ሰረሩ፣ መገናኛው ኮሩ
ቀይ መላሱ፣ ጥቁር እራሱ
ቀይና ወርቅ፣ ሲብለጨለጭ ያልቅ
ቀይ እንደበርበሬ፣ ጥሩ እንደብርሌ
ቀድሞ ሰኞ አለመሆን ነው
ቀድሞ ነበር እንጂ መጥኖ መደቆስ አሁን ምን ያደርጋል ድስት ጥዶ ማልቀስ
ቀድሞ ያሸተውን ወፍ ይበላዋል፣ ቀድሞ የተናገረውን ሰው ይጠላዋል
ቀዶ ያለበሰ፣ ቆርሶ ያጎረሰ
ቀጥኜ ቢያየኝ ጅማት ለመኑኝ
ቁልቢጥ የላት፣ ቁና አማራት
ቁመህ ተከራከር፣ ዙረህ ተመሳከር
ቁም ነገረኛ መምሰል፣ የተለመደ ዓመል
ቁም እንዳላማ፣ ጥብ እንደጫማ
ቁራ ሲነጣ፣ አህያ ቀንድ ያውጣ
ቁራ፣ ስሙን ይጠራ
ቁርበት ምን ያንቋቋሃል ቢሉት ባያድለኝ ነው እንጂ፣ የነጋሪት ወንድም ነበርኩ አለ
ቁርባን፣ ውጭ ክርስትና
ቁርጥ ያጠግባል፣ ተስፋ ያታልላል
ቁና ለመስፈሪያ፣ ብርብራ ለማስከሪያ
ቁንጥጫ፣ ይሻላል ከግልምጫ
ቁንጫ መሔድ ሳትማር መዝለል ተምራለች
ቁንጫ ሞኝ ናት፣ ቀን ትበራለች፣ ተለቃቅማ ታልቃለች
ቁንጫ በበላ፣ ዳውላውን በዱላ
ቁጡና ብስጩ፣ አልማችሁ ፍጩ
ቁጥቋጦ ሲያድግ ዛፍ ይሆናል
ቁጥቋጦ ያለ ዛፍ አይሆንም
ቁጭትና መረቅ፣ ለጊዜው ይጣፍጥ
ቁጭትና መጠጥ፣ ለጊዜው ይጣፍጥ
ቁፍ ቁፍ ያሰኘሽ እንደ ቄብ ዶሮ፣ ለመከራ ላሳርሽ
ቂል ሲረግሙት፣ የመረቁት ይመስለዋል
ቂልን፣ ለብቻው ስደበው፣ እራሱን በአደባባይ እንዲሰድብ
ቂልን አንድ ጊዜ ስደበው ሲሰደብ ይኖራል
ቂል አይሙት እንዲያጫውት
ቂል ከጠገበበት አይወጣም
ቂል ያገኘው ፈሊጥ፣ ውሻ የደፋው ሊጥ
ቂምህን አትርሣ፣ የወደቀ አንሣ
ቂም ይዞ ጸሎት፣ ሳል ይዞ ስርቆት
ቂም ይዞ ጸሎት፣ ጭድ አዝሎ ወዘት ተብ ማሰ
ቂጡ የቆሰለ ውሻ፣ እንደልቡ አይጮህም
ቂጥ ቢወድል፣ ፈስ አያድን
ቂጥኛም ከውርዴ፣ ይማከራል
ቂጥ ቢያብጥ፣ ልብ አይሆንም
ቅማል ውኃ ውረጂ ቢሏት፣ ስንኳሰስ መቼ ልደርስ
ቅርብ ያለ ጠበል፣ ልጥ ይነከርበታል
ቅርናታም ለቅርናታም፣ ስንቡሌ ስንቡሌ ይባባላል
ቅርንጫፍ እንደዛፉ
ቅቤ ሻጭ፣ ድርቅ ያወራል
ቅቤ ተነጥሮ ለመብላት፣ ያባት የእናት
ቅቤና ቅልጥም፣ ወዴት ግጥምጥም
ቅቤ አንጣሪቱ እያለች መቅመቆ ማሸቱን ምታት መተት
ቅቤ ይፍስስ፣ ከገንፎ አይተርፍ
ቅናት ያደርሳል፣ ከሞት
ቅናት ጥናት፣ አይገናኝም ከእናት ካባት
ቅና ያለው በእናቱ ብልት ይቀናል
ቅን በቅን ከማገልገል፣ ፊት ለፊት ማውደልደል
ቅንቡርስ የት ትሔዳለህ? መተማ፣ ትደርሳለህ ልብማ
ቅንነት፣ ለነፍስ መድኃኒት
ቅዝምዝም ሲወረወር፣ ጎንበስ ብለህ አሳልፈው
ቅዝምዝም ወዲያ ፍየል ወዲያ
ቅዠት ተፈርቶ ሳይተኛ አይታደርም
ቅጡም የምንኩስና ነው
ቆላና ደጋ፣ እመቤትና አልጋ
ቆሎ ለዘር እንዶድ ለድግር
ቆሎን ቢቆረጥሙት እንጂ ቢያሹት አያልቅ
ቆማጣ ቤት አንድ ጣት ብርቅ ነው
ቆማጣ ብለው ያው ቁምጥና ነው ሌላ ምን ይመጣል አለ
ቆማጣን ቆማጣ ካላሉት ገብቶ ይፈተፍታል
ቆሩ መቀበሪያው ያው ፈሩ
ቆሩ በማን ምድር ትለፋ
ቆርሶ ያላጎረሱትን፣ ቀዶ ያላለበሱትን፣ ብላቴና ማዘዝ አይገባም
ቆቅ ወዲህ፣ ቅዝምዝም ወዲያ
ቆቅና ባላገር በራሱ ያወራል
ቆንጆና እሸት አይታለፍም
ቆዳ ሲወደድ፣ በሬህን እረድ
ቆጥሮ የማይሰጥ ሌባ፣ ቆጥሮ የማይቀበል ሌባ
ቋንጧና ባለሟል ሳያር አይቀርም
