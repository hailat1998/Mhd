የሀር ገመድ የበቅሎ ክበድ
የሀብታም ልጅ ሲጫወት የደሃ ልጅ ይሞታል
የሁለት ሴቶች ባል ይሞታል ይበላል ሲባል
የሁለት አገር ስደተኛ
የሁለት ዕዳ ከፋይ
የሆነ አይመለስ እሳት አይጐረስ
የሆድ ማበድ ያሥቃል በግድ
የሆድ ምቀኛ አፍ ነው
የሆድ ብልሃት የጋን መብራት
የሆድ ነገር ሆድ ይቆርጣል
የለመነ መነመነ
የለመነ ያገኛል የነገደ ያተርፋል
የለመኑትን የማይነሳ የነገሩትን የማይረሳ የ ቁጫ የበታች
የለመደ ልማድ ያሰርቃል ከማዕድ
የለመደ መደመደ
የለመደች ጦጣ ሁልጊዜ ሽምጠጣ
የለመደ እጅ ጆሮ ግንድ ያስመታል
የለመደ ፈረሰኛ ዛብ አይጨብጥ እርካብ አይረግጥ
የለማኝ ለማኝ ቁርንጮዬን ቀማኝ
የለማኝ ስልቻ ሲንከባለል ከለማኝ ደጅ ይወድቃል
የለም ቀሪ ካለ ፈጣሪ
የለበሰ የማንንም ጐረሰ
የለበሱት ያልቃል የሰጡት ያጸድቃል
የለጋስ ምስክሩ መስጠቱ
የላሜ ልጅ ያውራዬ ውላጅ
የላም መንጃ የሸማ መከንጃ የማር መቅጃ
የላም ወተቱን የጌታ ኩበቱን
የላከ እንደ አፉ ያከከ እንደ እጁ አይሆንለትም
የላም ለምጡን የውስጥ ዕበጡን ባለቤቱ ያውቃል
የላይኛው ከንፈር ለክርክር የታችኛው ከንፈር ለምስክር
የላይ አልጋ የውስጥ ቀጋ
የላጭን ልጅ ቅማል በላው ያናጢን ልጅ ጅብ በላው
የሌለው ልብ የለው ወዳጅ የለው
የሌለው ሚስት የለው ወዳጅ የለው
የሌሊት ግስገሳ የቀን ዘለሳ
የሌላት እራት ደግሞ ምሳ አማራት
የሌባ መኝታው ካመድ መታሰሪያው ገመድ
የሌባ ሞኝ ከጐተራ ሥር ይገኛል
የሌባን ጠበቃ አደባልቀህ ውቃ
የሌባ ዓይነ ደረቅ መልሶ ልብ ያድርቅ
የሌባ እጁን የፍየል ልጁን
የልመና በሬ ትክክል አይሔድም
የልመና እንጀራ ምን ጊዜም ከልመና አያወጣም
የልቡን ሲነግሩት የኮረኮሩትን ያህል ይሥቃል
የልብህን ቢነግሩህ አለ ዕዳ ቢለቁህ
የልብ ሳይደርስ ዕድሜ ይደርስ
የልብስ ቀላል ባለቤቱን ያቀላል
የልጅ ልጅ እህል ፈጅ ኋላም ጅብ ያስፈጅ
የልጅ መልከ ጥፉ በስም ይደግፉ
የልጅ ማደጊያ በመስክ ያድራል
የልጅ ሞት የእግር እሳት
የልጅ ቀላቢ የአህያ ጋላቢ
የልጅ ብልጥ የፊት የፊቱን እየቀደመ ይውጥ
የልጅ ተሟጋች በፊት ሰማይ ያያል ኋላ መሬት
የልጅ ተሟጋች ጧት ሰማይ ሰማይ ማታ ምድር ምድር ያይ
የልጅቷን ሥጋ በእናቷ ቅቤ
የልጅ ነገር ሁለት ፍሬ አንዱ ብስል አንዱ ጥሬ
የልጅ ነገር ጥሬ በገል
የልጅ እንግዳ ማንን ይጐዳ
የልጅ ክፉ ዲቃላ የቤት ክፉ ሰቀላ የልብስ ክፉ ነጠላ
የልጅ ፍቅር የሴት ከንፈር እናትም አያስቀብር
የሎሌ አልቃሽ የሴት ቀዳሽ የቄስ አውደሽዳሽ
የሐምሌ ብራ የባልቴት ወበራ
የሐምሌን ውኃ የኀዳርን ራብ የሚያውቅ ያውቀዋል
የሕልም ሩጫ የጨለማ ፍጥጫ
የመልኳን ሲሏት የጠባይዋን
የመሬት ሴሰኛ ከመንገድ ዳር ይተኛ
የመሬት እርጥብ እሸቱን ደረቅ ምርቱን
የመስከረም ውስጡ በጋ ያረመኔ ልቡ ቀቃ
የመቀናጆ በሬ ሲመሽ ወደቤቱ ይስባል
የመበደሪያ አፍ መክፈያ አይሆንም
የመተሩበት እጅ ይወዛል ያማከሩት ዳኛ ያግዛል
የመታሰር ምልክቱ ተመያዝ የመሻር ምልክቱ መጋዝ
የመታሰር ምልክቱ መጋዝ የመዳኘት ምልክቱ መያዝ
የመነነ ከዱር የሞተ ከመቃብር አይወጣም
የመነኩሴ ሎሌ የክረምት አሞሌ
የመነኩሴ ፈራጅ
የመንማና የለው ገናና
የመንታ እናት ተንጋላ ትሞት
የመንገድ ዳር እሸት ባል የሌላት ሴት ለማንም ናት
የመከሩበት ሞት የወረወሩበት ተሳት
የመከራ ሌሊት አያልቅም
የመከራ ልጅ ሁልጊዜ መከራ መስሎ ይታያል
የመከራ ሎሌ መከራ መስሎ ይታያል
የመከራ ውዝፍ ያለበት ነጋዴ ከሚወረር አገር ይደርሳል
የመከራን ጉድጓድ ሚዳቋ አትዘለውም
የመኮንን ልጅ በከተማ የድሃ ልጅ በውድማ
የመኮንን ልጅ አዘን ቢነግሩት አደን
የመዝሙር መጀመሪያ ሐሌታ የዘፈን መጀመሪያ እስክስታ
የመጠጡት ቅልጥም ከብርንዶ ይጥም
የመጣ ቢመጣ ከቤቱ አልወጣ
የመጥረቢያ ልጅ መዘለፊያ
የሙሽራ ዕድሜ ቢያጥር የሠርጉ ድግስ ሆነ ለተዝካር
የሙት ቀናተኛ ሚስቴን አደራ ይላል
የሙት አልቃሹ የሙት ወራሹ
የሙት የለውም መብት
የሚሆን ቢሆን ዝሆን ይበላ ቢሆን
የሚመክተው ጋሻ የሚጠጋበት ዋሻ የለውም
የሚመጣውን እንድታውቅ ያለፈውን ዕወቅ
የሚሞት ልጅ አንገቱ ረጅም ነው
የሚሞት ሽማግሌ አይርገምህ የሚያልፍ ዝናብ አይምታህ
የሚሮጡበት ሜዳ የሚወጡበት ቀዳዳ
የሚሠራ ምንም አያወራ
የሚሰርቀው ያጣ ሌባ ሰላማዊ መስሎ ይገባ
የሚስት መናኛ የናት አገር ለማኝ
የሚስት አምባሻ የጐረቤት ውሻ የደጅ እርሻ
የሚስት አሳቢ የጥድ በሬ ሳቢ ይስጥህ
የሚስት ወይዘሮ እርሻው ጋራ ዞሮ
የሚስት ዘመድ የማር እንጐቻ
የሚሸሹበት አምባ ሲሸሽ ተገኘ
የሚበላው ካጣ ይበላበት ያጣ
የሚበጀውን ባለቤት ያውቃል
የሚከርመውም የማይከርመውም በአንድነት ዝናብ ይለምናል
የሚካኤል ስለት ለገብርኤል ምኑ ነው
የሚክድ ሰው አደራ ሲያስቀምጡበት እጅ ይነሳል
የሚወዱትን እቅፍ የሚጠሉትን ንቅፍ
የሚውል ሆድ ማለዳ ያረግዳል
የሚውል ሆድ ማለዳ ይርበዋል
የሚዛንን አባይ ለእሳት የዳኛን አባይ ለሰንሰለት
የሚያልቅ እህል ከማያልቅ ዘመድ ያጣላል
ሚያልፍ ቀን የማያልፈውን ስም ይወርሳል
የሚያልፍ ነገር የማያልፍ ስም ይሰጣል
የሚያልፍ ውኃ አደረገኝ ድሃ አለች ልጅዋን ጐርፍ የወሰደባት
የሚያልፍ ዝናብ አይምታህ የሚያድግ ልጅ አይጥላህ
የሚያማ ጠበኛ ዘወር ይበል ከኛ
የሚያስፈራውን ለሚነግርህ የሚያስቀዝነውን ንገረው
የሚያብረቀርቅ ሁሉ ወርቅ አይደለም
የሚያድግ ልጅ በእናቱ እጅ
የሚያድግ ልጅ አትበድል የሚሞት ሽማግሌ አታታልል
የሚያድግ ልጅ አይጥላህ የሚሞት ሽማግሌ አይርገምህ
የሚያድግ ዛፍ በቁጥቋጦው ያስታውቃል
የሚያጠግብ ቂጣ ከምጣዱ የሚወጣ ጥጃ ከገመዱ
የሚያፈስ ቤት ጨቅጫቃ ሚስት
የሚዳቋ ብዛት ለውሻ ሠርግ ነው
የሚዳቋ ግርግርታ ለውሻ ሠርግ ነው
የሚጠጉበት ገደል የሚንጠለጠሉበት ቅጠል
የሚጣፍጥ ምግብ ሲርብ የበሉት ነው
የሚጮህ ውሻ አይናከስም
የሚፈልግ ያገኛል የሚተኛ ያልማል
የሚፈርስ ከተማ ነጋሪት ቢመታ አይሰማ
የሚፈታ ከተማ ነጋሪት ቢመታ አይሰማ
የማሽላ ዘር ከነአገዳው ቸር
የማታ ማታ እውነት ይረታ
የማታ ማታ ጭምት ይረታ
የማታ ምግብ ለእንግዳ የጧት መጠጥ ለዕዳ
የማታ ሩጫ እንቅፋት ነው ትርፉ
የማታርፍ ጣት አር ጠንቁላ ወጣች
የማታ አፍ ከጋን ይሰፋል
የማታድግ ውርንጫ እናትዋን ትመራለች
የማትሔድ መበለት ዞራ ዞራ ትሰናበት
የማትረባ ፍየል ዘጠኝ ትወልዳለች ልጆቿም ያልቃሉ እሷም ትሞታለች
የማትሰማው ስድብ ከቀረርቶ ይቆጠራል
የማትሸሸውን ባልንጀራ ዙረህ ዙረህ አትየው
የማኅበር አሽከር በልቶም አይጠገን ታሞም አይድን
የማነው እህል? ያሰኝሃል ክምር የማነው ቤት? ያሰኝሃል አጥር
የማን እርሻ ብለህ እረስ የማን ሚስት ብለህ ውረስ
የማን ዘር ጐመን ዘር
የማን ገበሬ ሹርባ ይሠራል
የማያመሽ ባል ቅንድብ ይስማል
የማያምኑበት ተዘግቶ ይታወቃል ተከፍቶ
የማያስተኛ ነግረውት ሳይተኛ አደረ
የማያበላ ቢገላምጥ አያስደነግጥም
የማያበድር ደመኛ የማይመልስ ቀማኛ
የማያበድር ገዳይ የማይመልስ አባይ
የማያዋጣ ባል ቅንድብ ይስማል
የማያውቁት ስድብ ከዘፈን ይቆጠራል
የማያውቁትን መሥራት ከጥቅሙ ጉዳቱ ይብስ
የማያውቁት አገር አይናፍቅም
የማያውቅ ምን ያውቅ
የማያዛልቅ ጸሎት ለቅስፈት
የማያድሩበት ቤት አያመሻሹበት
የማያድግ ልጅ ባራስ ቤቱ ዳንኪራ ይመታል
የማያግዙ በፈር ያግዛሉ በከንፈር
የሚያጠግብ እንጀራ ከምጣዱ ያስታውቃል
የማያፍር እንግዳ ባለቤቱን ይጋብዛል
የማይሆን ነገር የተገላቢጦሽ ያንችን ላንቺ ማን አለሽ
የማይመለስ ማር ሹመኛ ይበደረዋል
የማይመስል ነገር ለሚስትህ አትንገር
የማይመቱት ልጅ ሲቆጡት ያለቅሳል
የማይሰማ ሰው ልቤን አፈረሰው
የማይሠራ አይብላ የማይረዳ አይጥላ
የማይስማሙ ዝንቦች ጥንብ ይልሳሉ የሚስማሙ ማር ይጐርሳሉ
የማይቀና ባይወልድ የማያስብ ባይነግድ ይሻላል
የማይበሉት እህል ከዐፈር እኩል ነው
የማይበላ የለም የማይጠግብ ባሰ
የማይተማመን ባልንጀራ በየወንዙ ይማማላል
የማይተች አይፈርድ የማያተርፍ አይነግድ
የማይቻል ጠላት ስለወዳጅ ይቆጠራል
የማይችሉት ድንጋይ ሲያወጡት ደረት ሲያወርዱት ጉልበት ይመታል
የማይከፍል ባለዕዳ የሰጡትን ይቀበላል
የማይዘልቅ ማኀበር በጠጅ ይጀምር
የማይደርሱበትን አያኩም
የማይድን በሽታ በጥር እሸት አምጡ ይላል
የማይድን በሽታ የማይመለስ ኃጢያተኛ
የማይድን ባሕታዊ ወተት አምጡ የማይድን ፉቅራ ጠላ ስጡ
የማይገባ ሱሪ የማይበቅል ዘር
የማይገዙ በፈር ያግዛሉ በከንፈር
የማይችሉ ነገሮች ያጊዛሉ በከንፈር
የማይጠረጥር ቤቱን አያጥር
የማይጣሉ መላዕክት የማይታረቁ አጋንንት
የማይጽፍ ደብተራ ክንፍ የሌለው አሞራ
የማይፈርስ ምሽግ የለም
የማይፈነቅለው ድንጋይ የለም
የማይፈወስ ድውይ የማይመለስ ጊጉይ
የማይፈጭ ማስጣት ለዶሮ ማስበላት
የሜዳ ንስንሱን የቤት ጉስጉሱን
የምላስ ጦር ቢታከም አይድንም
የምሮጥበት ሜዳ የምወጣበት ቀዳዳ የለም
የምስራች በቃሏ ወጣች
የምስጢረኛ ምላስ የለውም
የምበላው ሳጣ ልጄ ጥርስ አወጣ
የምበላው እህል ከሚታየው መሬት ይበቅላል
የምትመክተው ጋሻና የምትሰወርበት ዋሻ
የምትታጠቀው የሌላት የምትከናነበው አማራት
የምትነቃነቅ ግንድና የምትሥቅ ሴት ልብ ሩቅ ነው
የምትኮነን ነፍስ ጐረቤት ያውቃል
የምትጠላው ሰው ፈሱ ሆዱ ውስጥ ሳለ ይሸታል
የምትጠላውን የምትወደውን ሰጥተህ ሸኘው
የምትጠባ ጥጃ አትጮህም
የምኞችን ፈረስ ልጓም አይገታውም
የምድሩን በአፍ የሰማዩን በመጣፍ
የምጣዱ እያየለ የእንቅቡ ተንጣጣ
የምጥ መድኃኒቱ አንድ እግር ማስቀደም ነው
የሞላለት ድመት ሣንባ ያማርጣል
የሞተ ልጅ አንገቱ ረጅም ነው
የሞተ ቢሞት ያለን እንጫወት
የሞተ አይከሰስ የፈሰሰ አይታፈስ
የሞተውን አያ ይለዋል
የሞተው ወንድምሽ የገደለው ባልሽ ኃዘንሽ ቅጥ አጣ ከቤትሽም አልወጣ
የሞተ ያልነበረ ይመስላል ያለ የማይሞት ይመስላል
የሞት በደለኛ አይያዝ በዳኛ
የሞኝ ለቅሶ መልሶ መላልሶ
የሞኝ መንገዱ አንድ ነው
የሞኝ ሚስት በምልክት
የሞኝ ምስጋና የግንቦት ደመና
የሞኝን ቂጥ ዶሮ ይጠቀጥቀዋል
የሞኝ በትር ሆድ ይቀትር
የሞኝን ጠላ በለው ባንኮላ
የሞኝን ጥርስ ብርድ ፈጀው
የሞኝ አሳላፊ ለዘመድ አይሰጥም
የሞኝ እጁን ሁለት ጊዜ ነከሰው አንድ ጊዜ ሳያይ ሁለተኛው ሲያሳይ
የሞኝ ዘመድ ያፍራል
የሞኝ ዘፈን ሁለጊዜ አበባዬ
የሞኝ ጀርባ ሲመታ ለዐዋቂ ይስማማል
የሞኝ ገበሬ እርሻ በሰኔ
የሠራው ቢረሳ የተሠራው አይረሳ
የሣር ክምር የጭሰኛ ክብር
የጭሰኛ ክብርም ይህን ያህል አይደለም
የሥራ ቅሌት ያስለምዳል ሌብነት
የሥንዴ ንፍሮ ያተር ድብልቅ፤ ከዚያችው ወጥተው እዚያችው ጥልቅ
የሥንዴ አራራ የሴት መራራ
የሥንዴ አራራ የቆንጆ መራራ
የሥጋ ልል ጭቅና፤ ያመትባል ትልቅ ገና
የሥጋ መድኃኒት ላም፤ የነፍስ መድኃኒት ማሪያም
የሥጋ መጨረሻ አጥንት፤ የነፍስ መጨረሻ ግዝት
የሥጋ መጨረሻ አጥንት፤ የነፍስ መጨረሻው የእግዛብሔር መንግሥት
የሥጋ ቁራጭ፤ የብርሌ ጭላጭ
የሥጋ ትል የዘመድ ጥል
የሥጋዬ ቁራጭ የአጥንቴ ፍላጭ
የረከሰ አይወደድ የመነነ አይሰደድ
የረዘመውን በጥፍር ያጠረውን በድግር
የረገመ የተረገመ
የረጋ ወተት ቅቤ ይወጣዋል
የሩቁን የሚመለከት የፊቱን ያፈሳል
የራሱን ትቶ የሰው አክባሪ የበላበትን ወጪት ሰባሪ
የራሱን እንዳይበላ ገንዘብ የለው የሰው እንዳይበላ ዓመል የለው
የራሱን ጥሎ የሰው አንጠልጥሎ
የራስን ሳያውቁ ለሰው አይጨነቁ
የራስ ጌጥ ስለ ጨርቅ የሌለው ያስጨንቅ
የራሷ ቢያርባት የሰው ታማስላለች
የራሷን አበሳ በሰው ላይ አብሳ
የራሷን ዐታውቅ የሰው ትንቅ
የራበውን ገበያ አታውጣው
የራበው ይጠግብ አይመስለው
የሰለጠነ ሰየጠነ
የሰማዩ ንጉሥ እስኪረዳኝ የመሬቱ ንጉሥ ይጐዳ
የሰማዩን ያህል እንጀራ ይስጥህ ብለው የኮከቡን ያህል በላተኛ አለበት
የሰማይ ርቀቱን የምድር ስፋቱንን የፀሐይ ድምቀቱን
የስማ ይስማ ያልሰማ ይግማማ
የሰባን አርዶ የጠራን አውርዶ
የሰነፍ ምላሰኛ የበሽተኛ በላተኛ
የስነፍ አበላል ይበረድልኝ የሰነፍ ምክር ይማልልኝ
የሰከረ አወዳደቁ አያምር
የሰከረ ይተፋል የገደለ ይደነፋል
የሰው ሆዱ የወፍ ወንዱን የሚያውቅ የለም
የሰው ልጅ መከራው እንጀራው ያልቅና ወጡ ይተርፍና
የሰው ልጅ በምን ይታፈራል? በወንበር አይደለም በወንበር በከንፈር
የሰው ልጅ ቢወልድ ሎሌውን ባለጌ ቢወልድ ጌታውን
የሰው ልጅ ከማሳደግ የውሻ ልጅ ማሳደግ
የሰው ልጅ ካለአገሩ ጐራዴ ካለሰፈሩ
የሰው መሠረቱ እናትና አባቱ
የሰው መዋደጃው በየምድጃው
የሰው ማስጠንቀቂያ የመዝጊያ ማጥበቂያ
የሰው ምላስ መንታ አንዱ ለሙገሳ አንዱ ለሐሜታ
የሰው ሞኝ አንድ ዕንጨት ያስራል
የሰው ሞኝ የአባቱን ሀብት ያወራል
የሰው ሥጋ ቢጠብሱት ያራል ቢበሉት ይመራል
የሰው ቀላል እራሱ ይቀላል የልብስ ቀላል ባለቤቱን ያቀላል
የሰው ቀላል እራሱ ይቀላል የልብስ ቀላል ለባሹን ያቀላል
የሰው ቁስል አይነዝርም
የሰው ቃሪያ እስቲሞት ድረስ አይበስልም
የሰው በልቶ አያድሩም ተኝቶ
የሰው ባሕርይ ሳይደርሱ የድንጋይ ሥር ሳይምሱ
የሰው ቤት ሲቀጠቅ ቋያ ይመስላል
የሰው ብልሃቱ ለፈጣሪ መንገር ነው መድኃኒቱ
የሰው ታናሽ ያደርጋል ታናሽ
የሰው ታናሽ ይገዛል በግማሽ
የሰው ታናሽ ይጥላል ጭራሽ
የሰው ነገር አለመናገር
የሰውን በአህያ የራስን በጉያ
የሰውን ነገር ስንቱን ልናገር
የሰውን አባት የሚሰድብ አባቱን ያሰደብ
የሰው ዓመሉ ዳውላ ሙሉ መች ያስታውቃል አብረው ታልኖሩ
የሰው አባቱ ሸማ የሸማ አባቱ ጥለቱ
የሰው አትበይ ምግባር የለሽ የራስሽን አትበይ ገንዘብ የለሽ
የሰው አገሩ ምግባሩ
የሰው አገር ዝናብና የእንጀራ አባት አይምታህ
የሰው ዕርስት ከማልማት አይሻልም ወይ ያባት
የሰው እጅ የግዜር ደጅ
የሰው እንግዳ ያገር ባዳ
የሰው ከማየት የራስን መብላት
የሰው ከርፋፋ ሲሰድቡት አይከፋው
የሰው ኩራቱ በናትና ባባቱ
የሰው ክብረቱ ያሰኘዋል አንቱ
የሰው ክፉ ዋሾ የዕጽ ክፉ አብሾ
የሰው ወርቅ አያደምቅ
የሰው ግብሩ አይለየው እስከ መቃብሩ
የሰው ግብር ቢመለከቱት ደሃ ይኮናል ባመቱ
የሰው ጠላቱ ይወጣል ከቤቱ
የሰው ፈላጊ የራሱን ያጣል ዓሣ ጐርጓሪ ዘንዶ ያወጣል
የሰው ፊት አይቆረስ የሰው ገንዘብ አይወረስ
የሰው ፊት የሚያፍር በቅሎ አይቀመጥ
የሰው ፊት ደግነቱ አለመፋጀቱ
የሰይጣንን አመጣጥ እማያውቅ አይመነኩስ
የሰይጣን ክፋቱ ያለመታየቱ
የሰይጣን ገንዘብ የተበደረ ሳይበላው ተቀበረ
የሰዳጅ ለወዳጅ
የሰጋ ቤቱን ዘጋ የዘነጋ ተወጋ
የሰጠ ቢነሳ የለበት ወቀሳ
የሰጠኸኝ ሸማ ከደጅህ ተቀማ
የሰጡህን ተቀበል ያደረጉልህን ቸል አትበል
የሰጡህን አትንሳ ያደረጉልህን አትርሳ
የሰጡን ይሰጧል የገዙን ይነዷል
የሰጡን ይሰጧል ያጠቡን ያሰጧል
የሳተ ይምከርህ የዋለ ይንገርህ
የሴት ልቧ እንጂ ሆዷ አይመርጥም
የሴት መልኳ ምንድነው? እጇን ታጥባ እንኩ ስትል ነው
የሴት መጠጥ ደፋር የወንድ ዓይን አፋር
የሴት ምክር የሾህ አጥር
የሴት ሞቷ በማጀቷ
የሴት ረዥም የማቅ ውዥምዥም እጅግ አያስጐመጅም
የሴት ስካር ያጭር ሰው ኩራት አይታይም
የሴት ቀበጥ የበቅሎ መድን ለመሆን ገበያ ትወጣለች
የሴት በራ የበቅሎ ደንባራ /ቦራ/
የሴት ብቻዋን ሒያጅ የቄስ አርፍጅ ሁለቱም ነገር ወዳጅ
የሴት አመዳም የአሮጌ ሆዳም
የሴት አመዳም ያህያ ሆዳም
የሴት አገሯ
የሴት አገሯ ባሏ ማደሪያዋ ዓመሏ
የሴት አጭር ወይዘሮ የወንድ አጭር አውራ ዶሮ
የሴት እንግዳ የመርፌ ጐዳ
የሴት ከርፋፋ ዕቃውን በዕቃ ደጋግፋ አንዱን ስታነሳ ሁሉም ይደፋ
 የሴት ክፉ ምላሰኛ የበሽታ ክፉ መጋኛ
የሴት ክፉ አፈኛ የጐረቤት ክፉ ምቀኛ
 የሴት ወበራ /ቀበጥ/ ትታጠቃለች ካራ
የሴት ዘበናይ የፊቷን እንጂ የኋላዋን አታይ
የሴት ዘንገኛ የናት ምቀኛ
የሴት ዶሮ ኩኩሉ ለባለጌ ኩሩ
የሴት ጉልበቷ ምላሷ
የሴት ጠጪ የግመል ፈንጪ
የስራት መቋሚያው ፍጥምጥም የሥጋ መቆሚያው ቅልጥም
የስሱ ልጅ ስሱ መደቆሻ ሲልስ ተሰበረ ጥርሱ
የሰብስቴ እርሻ የጠቡ መነሻ
የስድብ እበጥ የለውም
የስድብ ክፉ አባት የበትር ክፉ አናት
የስጦታ ፈረስ ጥርሱ አይታይም
የሷ ጊዜ ተንሰቀሰቀች የሰው ጊዜ ሣቀች
የሻማ ጥቅል የወርቅ እንክብል
የሸምበቆ በትር ቢመረኮዙት ይሰበራል ቢመቱበት እጅ ያቆስላል
የሸንጐ ዓይን ጉልበትን ይሰብራል
የሹም ሰነፍ አንዱን ሳይጨርስ አንዱን ይወዝፍ
የሹም ሰነፍ ይለፈልፍ
የሹም ከርፋፋ አገር ያጠፋ የአህያ ጀላፋ መስክ ያጠፋ
የሹም ጦር እቅፍ ሙሉ
የሹክሹክታ ግቢ ለፍች ያስቸግራል ገርጋሪ በቅሎ ይደነብራል
የሺህ ሞት ሠርግ ነው ያንድ ሞት ጉዳት ነው
የሺህ ቃል ንቁፍ የዋና ቃል ጽሑፍ
የሺህ አባላት መሰብሰቢያው እናት
የሺህ ፍልጥ ማሰሪያው ልጥ
የሺ ገንዘብ ብላ ከሺ ወንድም አትጣላ
የሺ ገንዘብ ተቀበል የሺ ወንድሙን አትግደል
የሺ ገንዘብ ብላ ወንድሙን አትንካ
የሻፈደች እርግብ መሬት ወርዳ ዶሮ ይደፍራታል
የሽሮ ድንፋታ እንጀራ እስኪመጣ
የሽሮ ፉከራ ከምጣዱ እስኪወጣ እንጀራ
የሽንኩርት ሌባ አታላይነቱ ልሸተት ማለቱ
የሽኮኮ ዳቦ ለመስበኪያ ቀጭን ሸማ ለማረግረጊያ
የሽኮኮ ጸሎት
የሾተላይ ልጅ የገበታ ውኃ ይወስደዋል
የቀማኝ የሰው ልጅ የበቅሎ የለው ልጅ
የቀበረ ተቀበረ
የቀበሮ ባሕታዊ ከበጐች መሃል ይጸልያል
የቀበጠች አይጥ የድመት አፍንጫ ታሸታለች
የቀበጡ ዕለት ሞት አይገኝም
የቀበጡ ዕለት አይገኝም ሞት
የቀባጣሪ አፍ ጠማማ ነው
የቀና ሲታጣ ይመለመላል ጐባጣ
የቀን ጨዋታ አይገኝም ማታ
የቀደመ ያገሳል ደግሞ ደግሞ ያጐርሳል
የቀድሞ አርበኛ የቅምጥ ይዋጋል
የቀድሞ ወዳጅህን በምን ቀረብከው በሻሽ የኋለኛው እንዳይሸሽ
የቀጂ ልጅ ጠጪ
የቁራ መልዕክተኛ
የቁጥር መጨረሻ ዝም
የቂል በትር ሆድ ይቀትር
የቂል ጓደኛው ቂል
የቂጣ እንደሁ ይጠፋል የማርገዣ እንደሁ ይገፋል
የቄስ ልጅ ባገባ በሜሮን ፈትፍቼ እበላ ነበር አለ
የቄስ ሚስት ዐወቅሽ ቢሏት መጣፍ አጠበች
የቄስ ምንዳኛ የሴት በትረኛ
የቄስ ሞገደኛ የሴት በትረኛ አያድርስ ከኛ
የቄስ ቀማኛ የዳኛ ምቀኛ
የቄስ ቃል አንድ ይበቃል
የቄስ ነጋዴ ይሆናል ወንበዴ
የቄስ ነጋዴ ይመስላል ወንበዴ
የቄስ አባይ የደበሎ ተባይ
የቅማል ስደት ከራስ ወርዶ አንገት
የቅርቡን በደጅ የሩቁን ባዋጅ
የቅርብ አራሽ በእንቅብ አፋሽ
የቅርብ አዝመራ ለጤና
የቅርብ ጠበል የልጥ መንከሪያ ይሆናል
የቆለኛ ምስክር ከጥይት ይፈጥናል
የቆመ ሌባ የተቀመጠውን ይቀማል
የቆመው እግር ቢሆን አሳቢው ራስ ነው
የቆረጠ አመለጠ
የቆቅ ለማዳ የካይላ እንግዳ ከቤት ሲሉት ወደ ሜዳ
የቆቅ አውራ ይውላል ተራራ
የቆዳ ጓጓታ ለውሻ ሠርጉ ነው
የቆጡን ስታይ የብብቷን ጣለች
የቆጡን አወርድ ብላ የብብቷን ጣለች
የበላ በለጠኝ የሮጠ አመለጠኝ
የበላ ቢያብል ገላው ይናገር
የበላበትን ወጪት ሰባሪ
የበላች ብትዘፍን ያበላች ታዝን
የበላችው ያገሳታል በላይ በላይ ያጐርሳታል
የበላን ሆድ የወጋ ክንድ ያውቃል
የበላውን ያብላላዋል የለበሰውን ይበርደዋል
የበላይ አዳባይ
የበላ ዳኛ የወጋ መጋኛ
የበረታ ከራሱ የሰነፈ ከዋሉ
የበረደውን አሙቆ የረጠበውን አድርቆ
የበሬ ሆዳም ቢሞት አይጐዳም
የበሬም ዋይ ይውላል ገበያ ሥጋው ለመብል ቆዳው ለጠፍር
የበሬ ሳቢ የቤት አሳቢ ይስጥህ
የበሬ ሻኛማ የላም ግታም
የበሬ ቀንዱን የወይራ ግንዱን
የበሬን ምስጋና አህያ ወሰደችው
የበሬ ዕቃ እየራሱ አለቃ
የበሬ ዳተኛ እመሀል ይተኛ
የበሬ ዳተኛ የሴት ምላሰኛ አታምጣ ወደኛ
የበሬ ዶሰኛ የሴት ምላሰኛ አያድርስ ወደኛ
የበሰለ ይበላል ጥሬ በምጣድ ይቆላል
የበሰበሰ ዝናብ አይፈራም
የበሶ አቁማዳ ተፈቶ የሌባ አፍ ነጥቶ
የበሶ አቁማዳ ተፈቶ የተሸካሚው አፍ ነጥቶ ይመስላል
የበሽታ ክፉ ቁርጥማት የኃጢያት ክፉ ቅናት
የበሽታ ክፉ እህል ያስወድዳል
የበቅሎ ዕቃ እየራሱ አለቃ
የበቅሎ ክባድ የሐር ገመድ
የበደለ ይክሳል የቀማ ይመልሳል
የቡና ስባቱ መፋጀቱ
የቡና ቀዝቃዛ የሹም ፈዛዛ
የባህር ዳር ሲታረስ ጓጉንቸር ሆድ ይብሳታል
የባለሥር ምላሱ አሥር
የባለቤት ሰነፍ ቤቱን ያዋርዳል
የባለቤት አዳይ ጦም ያሳድራል
የባለቤት ዕውር ዕቃውን ያነሳል
የባለጌ ኃይማኖት ከዥማት ይከራል
የባለጌ ልጅ መብል ያፍር ነገር ይደፍር
የባለጌ ልጅ መንገድ ይፈጃል ከነገር ይጃጃል
የባለጌ ልጅ መንገድ ይፈጅ ነገር አይፈጅ
የባለጌ ልጅ እያደር ይተኛል የጨዋ ልጅ እያደር ይበጃል
የባለጌ ባለሟል ቂጥ ገልቦ ያያል
የባለጌ ባለሟል ካፍ አትለዩኝ ይላል
የባለጌ ተለጣጭ ከድንጋይ ላይ ተቀማጭ
የባለጌ ኃይለ ቃል እንደሽመል ይወቃል
የባለጌ ኩራቱ እንዲያው ነው
የባላባት ልጅ ሊሠራልህ ነው ያሉት እንደሆን ከስቶ ያድራል ብ
የባላገር ሥልጡን እሰው ፊት ይቆርሳል
የባላገር ሥልጡን እጅ ይዞ ያጫውታል
የባላገር እንግዳ ሞት የባልቴት ሳዱላ መሬት
የባላገር ዱለት ይፈታል በኩበት
የባልቴት ወበራ የክረምት ብራ
የባል ዘመድ ባይኑ አመድ
የባል ዘመድ እዳርቻ ሲከስም ቆይ ብቻ
የባሰ አለ ሚስትህን አትፍታ
የባሰ አለ አገርህን አትልቀቀ
የባብ ለማዳ ያህያ ፍሪዳ የለውም
የባብ ልጅ በቅን ብቻ ስንቅ በስልቻ
የባብና የሴት ፍለጋ ማነው የሚያወጋ
የባብ ዱካ ሆነ
የባዳ ሞኝ ከልጅህ እኩል አርገኝ ይላል
የባዕድ ሞኝ ከዘመድህ እኩል አርገኝ ይላል
የባዕድ ፍቅር የውኃ ጌጥ አንድ ነው
የቤቴ መቃጠል ለትዃኑ በጀኝ
የቤት ቀጋ የሜዳ አልጋ
የቤት ቀጋ የውጭ አልጋ
የቤት ቤት አለው ማጀት የሆድ ሆድ አለው አንጀት
የቤት ዓመል ገበያ ያወጣል
የቤት ጥጋብ አለ ስንቅ ያዘምታል
የብልጥ ዓይን አስቀድሞ ያለቅሳል
የብረት ቆሎ የድንጋይ ንፍሮ
የብራ ዳጥ
የብርቱካን ውኃውን የሽማግሌ ምክሩን
የብትር ትሕትና ያስመታል የነገር ትሕትና ያስረታል
የብዙ ሕዋሳት መሰብሰቢያው አናት
የብዙ ኪሎ ሜትሮች መንገድ በአንድ እርምጃ ይጀመራል
የብድር ሽሮ ምን ሲል ተጀምሮ
የቧልተኛ ሎሌ ሳይሰለፍ ያረጃል
የተለፋን ቆዳ ላልተለፋ መለወጥ ትርፉ ዘጥ ዘጥ
የተላከ በአፉ ለከከ
የተላጠ ዕንጨት ዳግም አይላጥም ሰው አለ አንድ ጊዜ አይበለጥም
የተልባ ስፍር የሕልም እንጀራ
የተመረረ ድሃ ይገባል ከውኃ
የተመረቀ ከሰይጣን የራቀ
የተመሰከረ ይፈርዳል የሰባ ይታረዳል
የተመታ ዳነ ደም የተፈናጠቀበት ሞተ
የተመቸው ገንፎ ያላምጣል
የተመኘ አገኘ
የተማማሉ ማለኛ የተጋደሉ ጠበኛ
የተማረ መልካም ጥቃት አያስነካም
የተማረ ነፍሱን የመረመረ
የተማረ ክብሩን የመረመረ
የተማረ የተሟረ
የተማረ ጋፍ መልክ ያጋፍፍ
የተማከሩት ዳኛ ያግዛል የመተሩበት እጅ ይወዛል
የተሟጋች ሚስቱ ቧጋች
የተረገዘ በሆድ የታዘለ በለምድ
የተራበ አይዘፍንም የጠገበ አያርፍም
የተራበ ከባቄላ የተበደለ ከሰቀላ
የተሳለ ብረት አንገትን ከደረት ሥጋን ከጅማት ይለያል
የተሸሸገ ምግብ ሆድ አይጠፋለትም
የተሸሸገ ምግብ የተሸሸገ ሆድ አያጣም
የተሸከመው ከብዶታል እንደገና ይጨመርበታል
የተሾመ ወደ ግምጃ የተሻረ ወደ ሙጃ
የተሾመን ይሟገቱበታል የተሻረን ይመሰክሩበታል
የተቀመጠ ማርና ልጃገረድ የሚሆኑት አያጡም ታ
የተቀማጭ ምላሱ ይላጭ
የተቀማጭ አፉ ምላጭ
የተቆለፈ ወርቅ ያልተቆለፈ ጨርቅ
የተበደለ ከነጋሽ የተጠማ ከፈሳሽ
የተራሰ ገመዴ የተቆፈረ ጉድጓዴ
የተነቃነቀ ጥርስ ሳይወልቅ አይቀርም
የተናቀ መንድር ባህያ ይወረራል
የተናካሽን ውሻ የጅብ መቋደሻ
የተናገሩት ከሚጠፋ የወለዱት ይጥፋ
የተኛውን አንበሳ አስነሳችው ላም ልሳ
የተከፋ ተደፋ
የተወለዱት ይራባሉ እንደገና ይወለዳሉ
የተዘጋ ተጠበቀ ያልተዘጋ ተሰረቀ
የተደረገ ተደርጐ እንዳለመስማት በጐ የለም
የተገኘ ጥበብ ከዶሮና ከንብ
የተገዘተች ነፍስ የተለጐመች ፈረስ
የተጠማ ከፈሳሽ የተጠቃ ከነጋሽ
የተጠራጠሩበት ድንጋይ ይጥሉበት
የተጠገነ እጅ እንደቀድሞው አይሆንም
የተጣደፈን ቅቤ ያንቀዋል
የተጻፈ ይወረሳል በቃል ያለ ይረሳል
የተፈተለ ከሁለት የተታታ ከሦስት
የተፈተለ ይለበሳል የተጀመረ ይጨረሳል
የተፈጠመ አይናገር አንካሳ አይሻገር
የተፈጠመ ያርፋል የተኛ ያኮርፋል
የተፉትን ነገር መልሰው ቢውጡት ተራራ ያክላል
የታለህ ያላሉት እዚህ አለሁ ይላል
የታመመውን ሙት ጠየቀው
የታመነ ሎሌ ጠጅ የሞላበት ብርሌ
የታቀፈችው እናቲቱ የሚላጨው አባቱ
የታነቀ የልቡን ቢናገር የሚያምነው የለም
የታናሽ ልጅ አሳናሽ የዘንጋዳ ወጥ እህል አበላሽ
የታደለ ተደላደለ
የታደለች ሴት በፊት ትወልዳለች ሴት
የትሕትና በትር ያስመታል የትሕትና ሙግት ያስረታል የጽ
የት ላይ ተቀምጠሽ እግዜርን ታሚያለሽ
የትምህርት ሙግት አንድ ተናግሮ ጉልት
የትም ተከሰስ አለቃህ ድረስ
የትም ተወለድ አንኮበር እደግ
የትም ፍጪው ዱቄቱን አምጪው
የት ትሔዳለህ? እሑዳዳቸው ምን ያሮጥሃል? ውቃቢያቸው
የትንሽ ሰው ፍቅር መቀምቀሚያው ጥቁር
የት ዐውቅሽ ብሎ አጥብቆ ሳመኝ
የትዕቢት መድኀኒት ጭንቀት
የትውልድ ጉልበቱ ኀብረቱ የሕዝብ ሀብቱ አንድነቱ
የቸኮለ አፍሶ ለቀመ
የቸገረው እርጉዝ ያገባል የባሰበት እመጫት ያገባል
የቸገረው ዱቄት ከነፋስ ይጠጋል
የችግር ክፉ እህል ማጣት የኃጢያት ክፉ ነፍስ ማጥፋት
የኃጢያት ክፉ ጉቦ የበሽታ ክፉ ተስቦ
የኃጥአን ዳፋ ጻድቁን አዳፋ
የኋላ ኋላ አይቀርም ዱላ
የነሐሴ ውኃ ጥሩ ነው የሚጠጣው የለም የድሃ ነገር ፍሬ ነው የሚሰማው የለም
የነቂሎ ቤት ግርግዳው ሰንበሌጥ
የነበረ ይናገር ያየ ይመስክር
የነበረ ገብርኤል ተወገረ
የነብር ልጅ አይታቀፍ የጨዋ ልጅ አይነቀፍ
የነብር ዓይን ከፍየል የፍየል ዓይን ከቅጠል
የነብር ጅራት አይዙም ከያዙም አይለቁም
የነ ቶሎ ቶሎ ቤት ግርግዳው ሰንበሌጥ
የነገሩ ሁነኛ የጦር አርበኛ
የነገሩትን የማይረሳ የለመኑትን የማይነሳ እግዜርን አትርሳ
የነገር ትሕትና ያስረታል የብትር ትሕትና ያስመታል
የነገር ወጡ መደመጡ
የነገር ጠማማ በሽማግሌ ይታረቃል
የነገር ጠማማ ያስከትላል ሳማ
የነገር ጣዕሙ ዝግታ ያዋቂ ጣዕሙ ዝምታ
የነገር ጣዕም በጆሮ የእህል ጣዕም በጉሮሮ
የነገን ነገ ይፍረደው
የነገደ አተረፈ ያለፈ ተራገፈ
የነጋሪት በቅሎ ከላይሽ ማን ወርዶ
የነፍሰ ገዳይ ምልክቱ ደም በጣቱ
የነፍስ ትቶ የገብስ
የኑሮ ክፉ ደባል የመንገድ ክፉ በደል
የኑሮ ገለባ እያገርህ ግባ
የናት ሆድ ዥንጉርጉር እንደ ነብር ጠጉር
የናት ሆድ ዥንጉርጉር ወላጅ ቀይና ጥቁር
የናት ልመና ፊት አያስመልስ አንገት አያስቀልስ ሲሆን በውድ አለበለዚያ በግድ
የናት ልጅ ቢጣላ እውነት ይመስላል
የናት ልጅ የሌለው አይበላ ጆሮ የሌለው ምንቸት አይፈላ
የናት ልጅ የጐን እጅ
የእናት ሞትና የእግር እሳት እያደር ያንገበግባል
የናት ሞትና የድንጋይ መቀመጫ እያደር ይቆረቁራል
የናትን ክፋት የደመናን ውኃ ጥማት ባለቤቱ ያውቃል
የኔነህ በለኝ ደስ እንዲለኝ
የኔ ነው የማይል የሞተ የራሱን የማይተው የሞተ
የኔን ችግር ለማን ልንገር
የኔን ወጥ በቀመስሽው ያንቺን በደፋሽው
የንጉሥ ቃል አነሰ ብሎ አይጨመር በዛ ብሎ አይቀነስ
የንጉሥ አሽከር ስሙ ወርቅ ልብሱ ጨርቅ
የንጉሥ እድር እናት አያስቀብር
የንጉሥ ግንቡን የሹም ልቡን
የንጨት ምንቸት ራሱን አያድን ሰው አያድን
የንጨት ክፉ አባሎ የዳኛ ክፉ መድሎ
የንጨት ወልጋዳ የመንገድ አንጋዳ
የንፉግ ለጋስ የሰጠውን ይመልስ
የንፉግ ገንዘብ በለጋስ እጅ የጠላት ገንዘብ በወዳጅ
የንፍጣም ነገሩ አይጥም
የአልኮል ፍቅር እስከ መቃብር
የአረፋውን ሲሏት የጀጀባውን
የአርበኛ ልጅ ይወጋል የአሮጌ ልጅ ያወጋል
የአሥር እናት ጅብ በላት
የእሽኮኮ ዳቦ ለመስበኪያ ቀጭን ሸማ ለማረግረጊያ
የአቡነ ዘበሰማያት ጦር ሲወጋ እንጂ አይታይም ሲወረወር
የአባይ ልጅ ወዳቂ የዘማ ልጅ ሣቂ
የአተር ክምር የጢሰኛ ክብር
የአንበሳ ልጅ ሲሞት ቅበር አንበሳ ሲሞት እቤት ዋል
የአዋጁን በጆሮዬ
የአውሬ ሥጋ ለወሬ
የአይጥ ምስክሯ ድንቢጥ
የአይጥ ሞትዋ የድመት ጨዋታዋ
የአይጥ ሞት የድመት ሠርግ ነው
የአይጥ እርጉቄ የድመት ወቄ
የአይጥ እርጉዟ የድመት ወዟ
የአይጦች ዝላይ ለነአቶ ውሮ ሲሳይ ነው
የአደባባይ ሚስጥር
የአዳኝ ውሻ መነጽሩ ከአፍንጫው ነው
የአገር ልጅ የማር እጅ
የአገር ጠላት ሽፍታ የገንዘብ ጠላት መሸታ
የአጭር ኩራት የሴት ስካር አያዋጣም
የአፍ ብልሃት ጌትነት የእጅ ብልሃት ባርነት
የአፍንጫ እድፍ ለእጅ ይተርፋል
የአፍ ወለምታ በቅቤ አይታሽም
የአፍ ዘመዶች ከገበያም አይገድ
የእህል ክፉ ክርትፉ
የእህል ጌታ ፈርዛዛ የወርቅ ጌታ ቀበዝባዛ
የእህል ጣዕም በጉሮሮ የነገር ጣዕም በጆሮ
የእህት ልጅ ባይወልዱትም ልጅ ነው
የእረኛ ፈሱ መርዘኛ
የእሬትን ምሬት ያልቀመሰ የማርን ጣዕም አያውቅም
የእርኩስ መውጊያ አደረገኝ
የእሳት ልጅ አመድ
የጀግና ልጅ ፈሪ
የእሳት እራት አያውቅም መብራት
የእቡይ ልጅ ውዳቂ የዘማ ልጅ ሣቂ
የዕብድ ቅል ማንጠልጠያው ፈትል
የዕብድ በሶ
የዕብድ አሞራ ሲላ ደንገጡሯ
የዕብድ አጫዋች ሙር ነው
የዕብድ ዘመድ ሳያማስን አይሰድ
የዕብድ ገላጋይ ሾተል አቀባይ
የእነሽክሹክታ ግቢ /ጋብቻ/ ለፍቺ ያስቸግራል
የእናት ልጅ የጐን አሳጭ
የእንቢተኛ መድኀኒቱ ዳኛ
የእንቧይ ካብ
የእንጀራ ሊጥ ይበላል
የእንጀራ ቀንጣቢ የድመት አላቢ
የእንጀራ አብራጃውን የወጥ ለብታውን
የእንጀራ እናት ምን አጠናሽ እንደ ጅማት
የእንጀራ ወጡ ረኃብ ነው
የእንግዳ ለማዳ ያመጣል ብዙ ዕዳ
የእንግዳ ለማዳ ይገባል ከጓዳ
የእንግዳ ቀበጥ ባለቤት ያጐርሳል
የእንጦጦ መምህር ሲናገሩ ባመት ያውም ሬት
የእከክ መድኀኒቱ አለመቅረብ አለመቀራረብ ነው
የዕውር ልቡ እየሩሳሌም ሐሳቡ
የዕውር ሞቱ የጨረቃ ንጋቱ አይታወቅም
የዕውር ቀበጥ ከመሪው ጋር ይጣላል
የዕውር ነፍጠኛ የወንበር ፈረሰኛ
የዕውር አስተናባሪ የድውይ አጋፋሪ
የዕውር አዝማሪ የደንቆሮ ተጠሪ
የዕውር አፍጣጭ የንጉሥ ቀላዋጭ
የዕውር ግልምጫ የአንካሳ ሩጫ
የእውነት በትር ትቀጥናለች እንጂ አትሰበርም
የእውነት ዘንግ ትመነምናለች እንጂ አትሰበርም
የዕዳ ጐደሎ ይንቦጫቦጫል
የእጅ ሌባ ይያዛል የአፍ ሌባ ያስገርፋል
የእጅ ብልሀቱ ባርነቱ የአፍ ብልሃቱ ጌትነቱ
የእግር ጌጡ መርገጡ
የከረረ ይበጠሳል የተበደለ ይካሳል የበደለ ይወቀሳል
የከሳ እሪያ ይገራል
የከብት አገሩ ባለቤቱ የሰው አገሩ ምግባሩ
የከተማ ዳንዴ የበረሃ ወንበዴ
የከተማን ወሬ መስማት ትልቅ አዳራሽ መሥራት
የከፈተውን ጉሮሮ ሳይዘጋው አያድርም
የከፋ እውነት የተፈጠረ ነው ከውሸት
የከፋው ሰው ሲሔድ አይሰናበትም
የካሕን ዓይን አፋር የአህያ ዕውር የሴት ደፋር አይረቡም
የክረምት ጥማትና የመከር ጊዜ ራብ አለባለቤቱ የሚያውቀው የለ
የክፉ ልጅ እናት ሁልጊዜ ታለቅስ
የክፉ ሰው ተዝካሩ ያቅራል
የክፉ ሰው ተዝካር ውኃ ያስወስዳል በኅዳር
የኮራ ተጐዳ አይዋጋም የበሬ ቆዳ
የኮሶ ማግስት እናት በሆነች አራት አምስት
የኮሶ እሪያ ይገራል
የወለደ ይልሳል የበደለ ይክሳል
የወለደውን ሲስሙለት ያቀረበውን ሲበሉለት ደስ ይለዋል
የወለዱት ሁሉ ካደገ የዘሩት ሁሉ በጸደቀ
የወለፌንድ ስልቻ ጤፍ ይቋጥራል ባቄላ ያፈሳል
የወለፌንድ ኑሮ በሑዳዴ ቋንጣ በፋሲካ ሽሮ
የወላጅ ሆድ ቀጥቀጥ የልጅ ሆድ ቀጥ
የወረት ኮሶ ይጣፍጣል
የወረት ውሻ ስሟ ወለተ ጴጥሮስ
የወረወርኩት አንካሴ ተመልሶ ለራሴ
የወረደ መዓቱን የመጣ ምጣቱን
የወሬ ቆርፋዳ ዋንጫ ቅቤ አያርሰውም
የወርካ ልጅ ሣንቃ የአለቃ ልጅ አለቃ
የወሰን ላይ ሰዎች ሌቦች ወይም ሽፍቶች
የወታደር ፈዛዛ የእናት ነዝናዛ የሴት ቀበዝባዛ
የወንበዴ ዋሻ የሌባ መሸሻ
የወንድ ልጅ ሞት ያደረገውን የዘነጋለት
የወንድምህ ጢም ሲላጭ ጢምህን ውኃ አርስ
የወንድም ልጅ ባይወልዱትም ልጅ ነው
የወንድ አልጫ የእንዶድ ሙቀጫ
የወንዶች ባል አይተህ ማር
የወንጭፍ ድንጋይ ባልነበር የማሽላ እሸት መልካም ነበር አለች ወፍ
የወይራ ዘለላ ጋን ይሞላ የሥንዴ ዛላ እፍኝ ይሞላ
የወደቀ ተነጠቀ
የወደቀን አንሳ የሞተን አትርሳ
የወደቀ ግንድ ምሳር ይበዛበታል
የወደደ ሰው ዐይንም የለው
የወደደውን አቅፎ የጠላውን ነቅፎ
የወደዱትን ቢያጡ የጠሉትን ይቀላውጡ
የወደድከው ቂጣ ሰተት ብሎ መጣ
የወዳጅ ሚዛኑ መከራ ነው
የወዳጅ ስልቻው ለየብቻው
የወዳጅ ተጋፊ የጠላት ደጋፊ
የወዳጅና የኮርቻ አለመንካቱ ብቻ
የወዳጅ ከዳተኛ አዱኛ
የወዳጅ ወዳጅ ወንዝ ያሻግራል
የወጋ መጋኛ መቅበጥ የለመደ ዳኛ
የወጋ ቢረሳ የተወጋ አይረሳ
የወጣ ሰው አንዱን ጥሎ አንዱን አንጠልጥሎ
የወጣ ቢገባ የገባ ይወጣል
የወፍ ዞላ /ዝላ/ ከቤት ይውላል እሸት /አሸን/ ሲፈላ
የወፍጮ እንጉርጉሮ አይሆንም ለሠርግ
የዋህ ፊቱን ቢመልስ ማጅራቱ ጋር ይመስለዋል
የዓመል ታናሽ ይጥላል ጭራሽ
የዓምላክ ነገር አይመረመር
የዓባይ ልጅ ኩሬ
የዓይን ሕመም ክሱት ነው የሆድ ሕመም ልግም ነው
የዓይን ጨንቋራ ሰው ያየዋል፤ የልብን ጨንቋራ እግዛብሔር ያየዋል
የዕብድ ቅል ማንጠልጠያው ፈትል
የዕብድ በሶ
የዕብድ አሞራ ሲላ ደንገጡሯ
የዕብድ አጫዋች ሙር ነው
የዕብድ ዘመድ ሳይማስን አይሰድ
የዕብድ ገላጋይ ሾተል አቀባይ
የዕውር ልቡ እየሩሳሌም ሐሳቡ
የዕውር ሞቱ የጨረቃ ንጋቱ አይታወቅም
የዕውር ቀበጥ ከመሪው ጋር ይጣላል
የዕውር ነፍጠኛ የወንበር ፈረሰኛ
የዕውር አስተናባሪ የድውይ አጋፋሪ
የዕውር አዝማሪ የደንቆሮ ተጠሪ
የዕውር አፍጣጭ የንጉሥ ቀላዋጭ
የዕውር ግልምጫ የአንካሳ ሩጫ
የዕዳ ጐዶሎ ይንቦጫቦጫል
የዋለበት ዐረም በላው
የዋርካ ልጅ ዋርካ ያለቃ ልጅ አለቃ
የዋስ ተሟጋች የቆማጣ ፈትፋች
የዋስ ወንድም አይታገት የአባያ ወንድም አይጐተት
የዋኘ ይሻገራል የሠራ ይከብራል
የዋጋ ብልጥ ልብ ይግጥ የልጅ ብልጥ እየቀደመ ይውጥ
የውሎ መንገድ በሩጫ
የውስጥ አንጀቴን የላይ ቁርበቴን
የውሻ ትሕትና የካሕን ዕብድና መች ይጋጥምና
የውሻን ጥርስ በአጥንት ይፈሯል
የውሻ አፍንጫ አለው
የውኃ ውኃ ምን አለኝ ቅሃ
የውኃ ጡር በእድፍ ያስታጥባል
የውድማ ዘንዶ ይቀጠቀጣል እንደ በረዶ
የውጭ አልጋ የውስጥ ቀጋ
የዘላን ቤት ሁልጊዜ ስደት
የዘላን ጦመኛ ከጥጃ ጓዳ አታስገቡኝ ይላል
የዘመተ ይመለስ የገደለ ይንገሥ
የዘመኑ ሰው ምላሱ መንታ አንዱ ለፍቅር አንዱ ላሜ
የዘመኑ ሰው ሲያቀርቡት ያርቃል ሲወዱት ይጠላል
የዘመኑ ወሬ ይቀዳል ባቦሬ
የዘመድ ለማኝ ከዝምድናው ወጥቶ የለመነውንም አጥቶ
የዘመድ ሎሌ የፈረስ ጮሌ ሲወጣ ወጥቶ ነው
የዘመድ ቄስ እየፈታ ያለቅስ
የዘመድ አዳይ ጦም ያሳድራል
የዘመድ ዘመድ ወንዝ ያሻግራል
የዘመድ ጥል የሥጋ ትል
የዘማ ልጅ ሣቂ የእቡይ ልጅ ውዳቂ
የዘራ ምን ያመጣ ፍሬና ፈንጣጣ
የዘሬን ብተው ያንዘርዝረኝ
የዘነጋ በሩን ዘጋ
የዘነጋ ተወጋ
የዘገነ አዘነ ያልዘገነም አዘነ
የዘገዩ ተለዩ
የዘፈን መጀመሪያው እስክስታ ነው
የዚህ ዓለም ፍቅር ሰኞ አዲስ ማክሰኞ ልብስ ረቡዕ ብጥስጥስ
የዛሬን ለቀባሪ የነገን ለፈጣሪ
የዛሬ ዘመን ጫጩት ካውራ እኩል ትውጣለች ወይ ያንቃታል ወይ ትሞታለች
የዝሆን ክሳቱ የባለጸጋ ድህነቱ አይታወቅም
የዝሆን ጆሮ ይስጠኝ
የዝንብ ሽውታ የነገር ስልት ይበጥሳል
የዝንብ ተላላ ካንድ በሬ ደም ይቀርባታል
የዝንብ ተባቱ የሴት ጭምቱ ሳይታወቁ ሞቱ
የዝንጀሪትዬ ዝንጀሪት ባሌ ገደለ በነጋሪት
የዝንጀሮ ልጅ ከዛፍ የመምህር ልጅ ከመጽሐፍ
የዝንጀሮ መነኩሴ የሰንበሌጥ አንካሴ
የዝንጀሮ መንገድ ከገደል ያደርሳል
የዝንጀሮ ንጉሥ እሱው ይከምር እሱው ያፍርሰው
የዝንጀሮ አንካሳ የውሻ እራት ይሆናል
የዞረ ምን አመጣ ፌራና ፈንጣጣ
የየጁ ቄስ ቅኔ ቢጐድልበት ቀረርቶ ሞላበት
የያዘውን ከወረወረ ፈሪ አይባልም
የደላው ሙቅ ያኝካል
የደላው ውሻ ማር ይቀላውጣል
የደመና ውኃ ጥምና የእናተ በደል አይታወቅም
የደበሎ ተባይ የዳኛ አባይ ቢገልጡት አይታይ
የደባ ገበያ በሬው ባሥር ቆዳው በሃያ
የደንቆሮ ለቅሶ መልሶ መላልሶ
የደንቆሮ ተጣሪ የዕውር አዝማሪ ዘዋሪ
የደንቆሮ ዘፈኑ ያው አንድ ብቻ ነው
የደጃዝማችን ሚስት አይቼ ሚስቴን ጠላሁ
የተደገመ ተረገመ
የደግ ጊዜ ባዕድ የክፉ ጊዜ ዘመድ
የደፉት ሬሳ የጠበሱት ዓሣ
የዳቦ ልብ ልቡን የዳገት ጥግ ጥጉን
የዳኛ ልል ያማታል የአባል ልል ያፋታል
የዳኛ ጅሉ ያማታል ያመል ክፉ ያፋታል
የዳኛ ጅል ያማታል አባይ ምስክር ያስረታል
የዳገት ሩጫ የባለጌ ጡጫ
የዳገት በረዶ የቆላ ዘንዶ
የዳጉሳ እንጀራ በትኩሱ የባዕድ ፍቅር በአዲሱ
የድሃ ሃብቱ እንቅልፉ
የድሃ መድኃኒቱ የድንገቱ
የድሃ ማጀት ቃጢ ማር ለማስቀመጥ አይችልም
የድሃ ቁም ነገሩ ገብስ እስከ አሰሩ
የድሃ ብድር አይውል አያድር
የድሃ ተዝካር የጐባጣ ስካር
የድሃ ነገር ማንገቻ የለው
የድሃ ጉልበት በገበያ ያልቃል
የድሃ ግድርድር ሀብታም ይጋብዛል
የድሃ ጠላ ጧት አልፈላ ማታ አተላ
የድሃ ጮማ የዱባ ሰንጋ ነው
የድህነት አሽከር ድህነት መስሎ ይታያል
የድመት ማንቀላፋት አይጦችን ለማጥፋት
የድመት ትዕግስት አይጥ እስክትይዝ ድረስ ነው
የድንጋይ ልብ የኩበት ግንብ የለውም
የድንጋይ መቀመጫ የባዕድ ፍቅር እያደረ ይቆረቁራል
የድንጋይ ንፍሮ የብረት ቆሎ
የድንጋይ ጦርነት የሽሮን ቀለብነት የሚስት ባርነት
የድፍድፍ ኩራት ውኃ እስኪገባበት
የዶሮ አንገት ከምንቸት
የጀመሩትን መጨረስ የቆረሱትን መጉረስ
የጅብ ሁለት ሰበሩ የባለጌ ወታደሩ አስቸጋሪ ነው
የጅብ ለማዳ ያህያ ፍሪዳ የለውም
የጅብ ችኩል ቀንድ ይነክሳል
የጅብ እንግዳ ቁርበት አንጥፉልኝ ይላል
የጅብ ገበሬ የጦጣ ዘር አቀባይ የዝንጀሮ ጐልጓይ ሁሉም በየበኩሉ እበላ ባይ
የጅብ ጓደኛ ከጥንብ ያደርሳል
የጅብ ፈሪ የሞት ቀሪ
የገላጋይ ትዕግስት የባለቤት መጠቃት
የገላጋይ ደም የለውም
የገማ ሰው ሰውን አይሸሽም ሰው ከሱ ይሸሻል እንጂ
የገበያ ሽብር ለሌባ ሠርጉ ነው
የገባ ወንድና የታሰረ አንበሳ በብላሽ ያገሳ
የገብስ ብዙ ነዶ የጤፍ ስሱ ነዶ
የገንዘብ አሮጌ ያባት ባለጌ የለውም
የገዛ ጌታ እግር ይዞ ይመታል
የገደለው ባልሽ የሞተው ወንድምሽ አዘንሽ ቅጣ አጣ ከቤትሽ አልወጣ
የገደል ማሚቶ ዳቦ ልስጥሽ ድፎ
የጉልበት ገሚሱ ምላስ ነው
የጉልበት ግማሽ አፍ ነው
የጉልቻ መለዋወጥ ወጥ አያጣፍጥም
የጉም ሌባ ጉም ሲጠፋ ወዴት ትገባ
የጉሮሮን መታነቅ ያይን መደንቆል ያስጥለዋል
የጉብል ዱላ በክርከማ ያልቃል
የጋራ እርሻ የፍቅር መጨረሻ
የጋራ ወንጋራ
የጌታ ሆድ ጠዋት ከባድ ማታ ወላድ
የጌታውን አመካከት ሎሌው ይመልከት
የግመል መጫኛ ቢበጠስ ላህያ ይበቃል
የግፍ ግፍ በእንቅርት ላይ ጆሮ ደግፍ
የጐረምሳ መልኩ እንጂ አነጋገሩ አያምርም
የጐረቤት ሌባ ቢያውቁበት ይሥቃል ባያውቁበት ይሰርቃል
የጐረቤት ሐሣብ ከገበያ አይወጣም
የጐበዝ ልቡ ከደረቱ የፈሪ ልቡ ከፊቱ
የጐበዝ ሹም የኀዳር ጉም አገር ይደረገም
የጐበዝ አሰሳ የወሬ አፈሳ ይደርሳል እግር ሳይነሳ
የጐበዝ ክምር እያደር ይጨምር
የጐበዝ ዲዳ ባመቱ ምድረ በዳ
የጐበዝ ጉልበቱ ከደረቱ
የጐደለው ሊሞላ የተረፈው ሊከላ
የጐጃም አዝመራ ሽምብራ ነው አሉ እኛም እንዳንበላ ተነቀለ አሉ
የጓደኛ ምቀኛ የከብት ቀበኛ
የጓደኛ ወሮ ያጠናግር ዞሮ
የጓጉንቸር ልጅ መሔድ ሳትማር መዝለል ተማረች
የጠሉት ሰው ቢቀር ጠላ ማለቁ አይቀር
የጠላቴ ጠላቴ ወዳጄ ነው
የጠላ ክፋቱ አለመገኘቱ የልጅ ክፋቱ አለመስማቱ
የጠመመውን አቅንቶ የጐደለውን ሞልቶ
የጠረጠረ ስንቁን ቋጠረ
የጠረጠረ ቤቱን አጠረ
የጠረጠሩበት ድንጋይ ይጥሉበት
የጠሩት እንግዳ እራቱ ፍሪዳ
የጠበቀ ከራራ ባጥና ጣራ
የጠበኛ ፈስ ዐይን ያፈስ
የጠብ መነሻ የሰብስቴ እርሻ
የጠብ መነሾ አበድሪኝ እርሾ
የጠንቀኛ ፈስ ዐይን ያፈስ
የጠዋት አር እንደመጣ የማታ አር ደም እስኪወጣ
የጠጅ ቤት አዛዥ አተላ አጋዥ
የጠገበ ሰው ራብን አያስብም
የጠገበ ሰው የተራበ ያለ አይመስለውም
የጠገበች ዶሮ ከነጭልፊት ማኅበር ትገባ
የጠገበ ዐበደ
የጠገበ እንግዳ ሳይተች አይወጣም
የጠገበ ዕውር ዘንግ ይወረውር
የጠገበ ፍየል ካራ ይልሳል
የጠጉር ጥቁሩ የነገር አጭሩ
የጢስና የልጅ መውጫ አይታወቅም
የጣት ላይ ቅቤ ሆነች
የጣመው ቀለጠመው
የጣታ በሬ ለነገ ብሎ ይጠጣል ዛሬ
የጣውንት ደግ የእንቧጮ ዘንግ የለውም
የጥር በልግ የብር ዘንግ
የጥርስን እድፍ የራስን ጉድፍ
የጥርስ ደም ሆነባት
የጥቁር ሴት ንቅሳት የምንድነው? ቢለው የእግዜር ቁጣ ነው አለው
የጥቅምት በረዶ የጫካ ላይ ዘንዶ
የጥቅምት እርሻ የናት ጉርሻ
የጥቅምት እርሻ ያባት ውርሻ
የጥጋብለት ሁሉ አንበሳ የራብ ለት ሁሉ ሬሳ
የጦመኛ ምቀኛ
የጦም ቆሎ የቁልቁለት በቅሎ
የጦም ቆሎ የበዓል ዶሮ
የጦርነትን ነገር ከፈሪ አትምከር
የጦጣ ልጅ በዛፍ የመናፍቅ ልጅ በመጽሐፍ ማን ይችላል
የጦጣ ሞኛሞኝ የዝንጀሮ ብልጣ ብልጥ የለውም
የጨለማ አፍጣጭ የዕውር ገልማጭ
የጨረቃ ሒያጅ የምስክር ፈራጅ
የጨረቃ ንጋትና የዕውር ሞት አይታወቅም
የጨርቅ ነጩ የበራ ልጩ
የጨነቀው ይዋጋል ያልደረሰበት ያዋጋል
የጨዋ ልጅ ሁሉ አርግዟል በሆዱ
የጨዋ ልጅ ሲያዝን ዓሣ በወንዝ ይመክን
የጨዋ ልጅ ሲፋታ ይጋባ ይመስላል
የጨዋ ልጅና ቅል ተሰባሪ ነው
የጨዋ ልጅ ከከተማ የድሃ ልጅ ከውድማ
የጨውን ባለዳ በጨው ቢያባብሉት ጨዌን ማለቱ አይቀርም
የጨው ገደል ሲናድ ብልህ ያለቅሳል ሞኝ ይሥቃል
ያሾፋል የጨው ኩበት በየወጉ ይከተት
የጫማ ጠጠርና የእንጀራ ልጅ እያደር መቆርቆሩ አይቀርም
የጫማ ጠጠርና የእንጀራ ልጅ እያደር መቆርቆሩ አይቀርም
የፈላ ጠጅ የደረሰ ልጅ
የፈረሰኛ ማቅ ለባሽ የሴት ትንባሆ ጕራሽ
የፈረሰ አልጋ የተሸበረ ዜጋ
የፈረንጅ አሽከር ነጭ ለባሽ ሣህን አመላላሽ
የተሠማራ ነው ለማለት
የፈሩት ይደርሳል የጠሉት ይወርሳል
የፈሪ ዱላ ሠላሳ ነው
የፈሪ ገዳይነት ለማታ
የፈሰሰ አልታፈሰ
የፈሰሰ ውኃ አይታፈስም የሞተ አይመለስ
የፈሲታ ተቆጢታ
የፈሳ የጥጋብም አይደል ሲረሳ
የፈስ ማደናገሪያው ዳቦ
የፈቷት ሚስት ያጠቡት ወጭት የወጡበት ቤት አንድ ናቸው
የፉክክር ቤት ሳይዘጋ ያድራል
የፊተኛውን አሳረርሽ ቢሏት የኋለኛውን ጥሬ አወጣች
የፊት መሪ የኋላ ቀሪ
የፊት ምስጋና ለኋላ ሐሜታ ያስቸግራል _
የፊት እድፍ በመስተዋት የኀጢያት እድፍ በካሕናት
የፊት ከብት የእጅ ወረት
የፊት ወዳጅህን በምን ቀበርከው? በሻሽ የኋለኛው እንዳይሸሽ
የፊት የፊቱ አለ ጓያ ነቃይ
የፋቂ ሰነፍ አንዱን ሳይፍቅ አንዱን ይዘፍቅ
የፋቂ ቆንጆ ቡድነት አይተወውም
የፌጦ መስሎሽ ሰናፍጭ ትቀምሽ
የፌጦ ብቅል የብሳና ጌሾ የተልባ አሻሮ ይህን ጠምቆ ለማ?
የፍቅር ጣዕሙ በመሳሳሙ
የፍየል ልጁን የሌባ እጁን
የፍየል ጅራት ከብርድ አያድን ሐፍረት አይከድን
የፍየል ጭራና የሰው ሐሳብ ሁልጊዜ ወደ ላይ ነው
የፍጅት ወራት እሳት በወንፊት
የፖሊስ ዘመድና የቤንዚን አመድ የለውም
ያህያ ልጅ ጥሎ ይረግጣል የፈረስ ልጅ ጥሎ ይደነግጣል
ያህያ ሥጋ ካልጋ ሲሉት ካመድ
ያህያ ሥጋ ውርደተኛ አልጋ ላይ ቢያኖሩት መሬት ይተኛ
ያህያ ቀበጥ ከጅብ ጡት ይጣባል
ያህያ ባል ከጅብ አያስጥልም
ያህያ እንግዳ የጅብ ራት ነው
ያህያ ውኃ ጠጭ ሳይታወቅ መጣጭ
ያህያ ደግነት ጭነት ማብዛት
ያህያ ጀላፋ መስክ ያጠፋ የሹም ዘፋፋ አገር ያጠፋ
ያህያ ፍለጋና የጥሬ ራት በጊዜ ነው
ያህያ ፍሪዳ የእባብ ለማዳ የለውም
ያለህ ምዘዝ የሌለህ ፍዘዝ
ያለመከራ አይገኝ እንጀራ
ያለመከራ ጸጋ ያለድካም ዋጋ አይገኝም
ያለመጥረቢያ ዕንጨት ሰባሪ የቆማጣ ዘንግ ወርዋሪ
ያለምቀኛ አይገኝ ፍቅረኛ
ያለ ሴት ምን ያደርጋል ቤት ንተማ ሶሰት ቅያማ ሰ
ያለ ሴት ቤት ያለ በሬ መሬት
ያለሥራ መብል ያለዳኛ ውል
ያለሥራ አይበላ እንጀራ ያለባል ቆጥ አይሠራ
ያለስፍራው የተሰበረ ሲጠግኑት አስቸገረ
ያለ በሬ ምን ያደርጋል ገበሬ
ያለበት ይብላላበት
ያለበት ይጉላላበት
ያለባለቤቱ አይነድም እሳቱ
ያለአባቱ ቢዛቁን አባክኖ ያባክን
ያለአቻ ጋብቻ ቆይ ብቻ ቆይ ብቻ
ያለዕዳው ዘመቻ ዋ ብሎ መቅረት
ያለ ክንፍ መብረር ያለሥራ መክበር
ያለው ሳይዋደድ ለሞተው መናደድ
ያለውን ካልሰጡ በስም አይበሉ
ያለው ይመዛል የሌለው ይፈዛል
ያለው ይበላል የሌለው ያፈጣል
ያለዘዴ ጋሻ እንቅብ ነው
ያለዝናብ ነጐዳ ያለብርድ ዕዳ
ያለ የሚኖር ይመስላል የሞተ ያልነበረ ይመስላል
ያለ ይበዛል አለ ወፍጮ
ያለጊዜው የተወለደ ልጅ አባቱን ጥሎ አያቱን ያስረጅ
ያለጐረቤት ቡና ያለሙያ ዝና
ያለጐታ ደረባ ያለልብስ ካባ
ያለጐታ ደረባ ምንድነው?
ያለጥርስ ቆሎ ያለጓዳ አምባጓሮ
ያለጨው በርበሬ ያለሞፈር በሬ
ያለፊቱ አይቆርስ ያለቤቱ አይወርስ
ያለፍርድ ማሰር በፈጣሪ ማማረር
ያለፍቅር ሰላም ያለደመና ዝናብ
ያለፍቅር ጸሎት ያለ ዕንጨት እሳት
ያሉሽን በሰማሽ ገበያ ባልወጣሽ
ያላረፈች ምላስ ሸማ ትልስ
ያላረፈች እግር ከዘንዶ ጉድጓድ ትገባለች
ያላሰብከውን አግኝ
ያላሳደጉት ውሻ ቤት ዘግተው ቢመቱት ዞሮ ይናከሳል
ያላወቁ አለቁ
ያላዋቂ ቆራሽ ማዕድ አበላሽ
ያላዞረ ሲዞር አደረ
ያላዩ ልጅ ዳቦ ፍሪዳው
ያላዩት አገር አይናፍቅም
ያልሞላ ተርፎ አይፈስም
ያልሞተና ያልተኛ ብዙ ይሰማል
ያልሟል ይተረጉሟል
ያልሰማ ጆሮ ከጐረቤት ያጣላል
ያልሰማ ጥኑ ነው ባልሽ ወዳጄ ነው
ያልሰጡት ተቀባይ ያልጠሩት አቤት ባይ
ያልሳሉት አይላጭ ያላዩት አይቆጭ
ያልቆረጠ እግቡ አይደርስም
ያልበሉት ዕዳ ያልጠሩት እንግዳ
ያልበላ ሬሳ ያልለበሰ እንስሳ
ያልበላኝን ቢያከኝ አይገባኝ
ያልበላ ዳኛ አያሟግት ያልጠጣ እንግዳ አይጫወት
ያልበጀው እሳት ፈጀው
ያልተመታ ልጅ ሲቆጡት ያለቅሳል
ያልተማረ አይጸድቅ ያልተወቀረ አያደቅ
ያልተማረ ዋናተኛ ከዳኛ ፊት እንቢተኛ
ያልተረታ አይረታ ያልጠገበ አይማታ
ያልተሾመ አያዝ ያልቀሰሰ አያናዝዝ
ያልተቀጣ ልጅ ያልታጠበ እጅ
ያልተነካ ግልግል ያውቃል
ያልተገላበጠ ያራል
ያልተገራ ፈረስ ይጥላል በደንደስ
ያልተጠናከረ ድንገት ተሰበረ
ያልተፈተነ ወዳጅ ያልተተኮሰ ሸክላ ነው
ያልታረመ አፍ ከዋንጫ ይሰፋል
ያልታየ እንጂ ያልተሰማ ያልተደረገ እንጂ ያልተበላ ነገር የለም
ያልታደለ በረዶ ከድንጋይ ላይ ያርፋል
ያልታደለች ወፍ ዓይኗ በጥቅምት ይጠፋል
ያልታደለ ከንፈር ሳይሳም ያረጃል
ያልነበረ ያፈርሳል ቀዳዳ ያፈሳል
ያልወለደ አይነሳ የሽንብራ ማሳ
ያልወለደ አንጀት ጨካኝ ነው
ያልወለደ አጋድሞ አረደ
ያልወለዱ ሁሉ ጊደሮች ይባላሉ
ያልወለዱት ልጅ ያልወቀሩት መጅ
ያልወለድኩት ልጅ አባባ ቢለኝ አፌን ዳባ ዳባ አለኝ
ያልዘሩት አይበቅልም
ያልዘራሁት በቀለብኝ ዱባ ያልኩት ቅል ሆነብኝ
ያልዘራውን የሚበላ ዝንጀሮ ነው
ያልገደለ በሽታ ምስጋና የለውም
ያልገደለ ዘማች ያልወለደ አማች
ያልጋ ሴሰኛ ሦስት ያስተኛ
ያልጠረጠረ ተመነጠረ
ያልጠሩት መካሪ ያልሾሙት ፊታውራሪ
ያልጠሩት ሠርገኛ በትረኛ
ያልጫ ድንፋታ እንጀራ እስኪቀርብ ነው
ያልፋል እስኪያልፍ ያለፋል
ያመል ትንሽ ይጥላል በጭራሽ
ያመነታ ተመታ
ያመኑት ሲከዳ ይቀላል ዕዳ
ያመኑት ፈረስ ጣለ በደንደስ
ያመጣሁት ውሻ ነከሰኝ ያነደድኩት እሳት ጠበሰኝ
ያመጣል አንበሴ ይበላል ኮሳሴ
ያምላክ ነገር ስንቱን አውቀሽው ወይ እኔ እበላው አንቺ አርመሽው
ያምራል ብለው ለነብር ልጅ አይድሩም
ያምራል ብለው ከመናገር ይከፋል ብሎ መተው
ያምራል ብሎ ይሸልሟል ያውቃል ብሎ ይሾሟል
ያምሯል ይታደሏል
ያምና ሞኝ ዘንድሮም ደገመኝ
ያምናውን ዘንድሮ አዋጁን በጆሮ
ያሞላቀቁት ልጅ አይሆንም ወዳጅ
ያሞሌ ጥጃ በወንዟ ትፋፋ
ያረረበት ያማስል
ያረሮ ልጅ ጠላፎ
ያረሰ እንደልቡ ጐረሰ
ያረጀን ሹም ገባር ይከሰዋል ያረጀን ጅብ አህያ ይልሰዋል
ያረገዘች ታስታውቅ ከደረቷ ትታጠቅ
ያራስ ክፉ መበለት የአደጋ ክፉ እሳት
ያራሷን በርጉዟ
ያራሷን ገንፎ እርጉዟ ውጣ ሞተች
ያርጋጅ አንጓጅ
ያሰረ ይፈታል የሰጠ ይረታል
ያሰቡት አይገድም ጐኔን ላርገው ጋደም
ያሳደግኋት ጥጃ አለችኝ በእርግጫ
ያስለመዱት ሰው ሁልጊዜ እጅ ያያል
ያስታርቀኛል ሙተራ እያንዳንዱ እየኮራ
ያሽላል ያሉት ኩል ዓይን ያጠፋል
ያቀረቡልህን ጉረስ የተረፈህን መልስ
ያበረ ወገኑን አስከበረ
ያ በሬ ባላገደደ ያ በሬ ገደል ባልገባ
ያ በሬ ባገደደ ያ በሬ ገደል ገባ
ያበደ ለኑሮው የፈረደ ለጉሮሮው
ያበደች ጋለሞታ እናቷን ትመታ
ያበደና የወደደ አንድ ነው
ያበጠው ይፈንዳ
ያባ ሆይ መቋሚያ ላዩ በላ ታቹ ደላ
ያባበለሽ ላያገባሽ ከባልሽ ሆድ አትባባሽ
ያባቱን ቢሰጡት ሕይወቱ ያባቱን ቢነሱት ሞቱ
ያባትህ ቤት ሲዘረፍ አብረህ ዝረፍ
ያባትህና የናትህ ወገኖች ሲጣሉ ጥግህን ያዝ
ያባት ልጅ የደንደስ ሥጋ
ያባት ልጅና ጆሮ አንድ ነው
ያባት ምርቃት አያስገባም ጥቃት
ያባት ሞቱን አይወዱ ረድኤቱን /ረጃቱን/ አይወስዱ
ያባት አገር ከሞት አያስጥልም
ያባት እርግማን ሲዳሩ ማልቀስ
ያባት ዕዳ ለልጅ ያፍንጫ እድፍ ለእጅ የወፍጮ ዕዳ ለመጅ
ያባት ወርቅ ባለዝና እህል ለቀጠና
ያባት ደግ ይደልላል ያባት ክፉ ለእንጀራ ልጅ ያደላል
ያባያ ልጅ ወዳቂ ያራኝ ልጅ አጥባቂ
ያባይ ምልክቱ አንደበቱ የገዳይ ምልክቱ ሽልማቱ
ያባያ እናት አትታረድም
ያባያን እናት ውኃ ጠማት
ያባያ እንባ አይታገድም
ያባያ ውኃ ተለያየ ሲሉት ተገናኘ
ያብሮ አደግ ልብ በቁና ይሰፍራል
ያብዬን እከክ ወደ እምዬ ልክክ
ያብዬን ወደ እምዬ
ያተር ክምር የጭሰኛ ክብር
ያንበሳ ልመና ጋማ ይዞ ነው
ያንበሳ ልመና ጋማ ይዞ የቄስ ልመና አናዞ
ያንበሳ አማላጅ ጋማ ይዞ ጅብን መውጋት
ያንበሳ ኮረዳና የጨዋ ልጅ ሞግዚት ከመሆን ይሰውርህ
ያንበሳ ገራም ይውላል ከላም
ያንተን የሚመስል የኔም አለኝ ቁስል
ያንካሳ ልቡ እየሩሳሌም ነው
ያንዱ በሬ ሲሞት ላንዱ አጋዘኑ ያንዱ ፍስሐው ላንዱ ኃዘኑ
ያንዱ ቤት ሲቃጠል ላንዱ ቋያው ነው
ያንዱ ቤት ሳይጠፋ ያንዱ ቤት አይለማ
ያንዱ ነገር ላንዱ የእንጀራ ልጁ ነው
ያንዱ አገር መልከኛ ላንድ አገር ገባር ነው
ያንድ ላም ወተት ያንድ እርሻ እሸት
ያንድ ሚስቱን የሺ ከብቱን
ያንድ ሰው ነገር ሰምተህ አትፍረድ
ያንድ ሰው ፍቅር ባንድ እጅ እንደማጨብጨብ ያለ ነው
ያንድ ቀን ስሕተት የዘላለም ጸጸት
ያንድ በሬ እሸት ያንድ ላም ወተት
ያንድዋ እለት አንድዋ ባልቴት
ያንጐራጓሪ ጉልበት የተጋጋጭ ወተት
ያኖሩት እንቅርት ያገለግላል
ያኩራፊ ምሳው እራቱ ይሆነዋል
ያኮረፈ ልብሱን አራገፈ
ያወረደ መዓቱን ያመጣ ምህረቱን
ያወቀ ተጠነቀቀ የዘነጋ ተወጋ
ያወቀ ተጠነቀቀ ያላወቀ ተነጠቀ
ያወቀ ናቀ
ያወቀ ዘለቀ ያላወቀ አለቀ
ያወቁ ሲታጠቁ ያላወቁ ተሣሣቁ
ያዋቂ ሴት ቤት አለው ውበት
ያዋቂ አጥፊ የእስራኤል ጣፊ
ያዋጁን በጆሮ የዕለቱን በቀጠሮ
ያውሬ ሥጋ ለወሬ
ያው በገሌ አለች ድመት
ያዙኝ ልቀቁኝ
ያዛዥ ቤተክርስቲያን ሳሚ ያጋፋሪ ራስጌ ቋሚ
ያየ ልናገር ቢል የሰማ ላውራ አለ
ያየ ቢሔድ የሰማ ይመጣል የወጣ ቢገባ የገባ ይወጣል
ያየ ቢሔድ ያልሰማ ይመጣል
ያየ ይናገራል የተወለደ ይወርሳል
ያዩትን ሢሠሩ ዓይናቸውን ታወሩ
ያዩትን ቢያጡ ያላዩትን ይቀላውጡ
ያይንን ጨንቋራ ሁሉ ያየዋል
ያይዘጌን ቤት ቡች ታውቀዋለ
ያይጥ ምስክሯ ድንቢጥ
ያይጥ እርዳታ በጭራንፎ ያልቃል
ያይጥ ፉከራ ለመከራ ድመት ምን ሊበ
ያደለው ጀላ ቀለበት ያስራል
ያደረገችውን ታስታውቅ ከደረቷ ትታጠቅ
ያደሩበት ጭቃ ከጭድ ይሞቃል
ያደፈውን በእንዶድ የጐደለውን በሞረድ
ያዳቆነ ሰይጣን ሳያቀስ አይቀርም
ያዳኝ ውሻ ጠጉር ባፉ በትር ትርፉ
ያገሩን ሰርዶ ባገሩ በሬ
ያገሩን ሰርዶ ያገሩ በሬ ይወጣዋል
ያገርህን ልጅ ብታገባት ሚስትህ፣ ብትፈታት እህትህ
ያገር ልማት የገበሬ ሀብት
ያገር ልጅ በምን ይመታል በከብት ያም እንዳይሔድ ያም እንዳይሞት
ያገር ልጅ የማር ጠጅ
ያገር እድር ለንጉሥ ያስቸግር
ያገባሽ ይፈታሻል ይብላኝ ለወለደሽ
ያገኘ በራሱ ያጣ ከዋሱ
ያጓኑት ድንጋይ ተመልሶ ራስን
ያጣ ሰው ያገኘ አይመስለውም
ያጣጣመ የቆረጠመ
ያጥንት ፍላጭ የሥጋ ቁራጭ
ያፌን እስክውጥ ዕድሜ ይስጠኝ ይላል እርኩም
ያፍላ አማኝ አደረገኝ ለማኝ
ያፍላ የለው ቀርፋፋ
ይህ ሁሉ ከርከሬሻ ባንቺ የተነሳ
ይህ ሁሉ ጠባሳ ባንቺ የተነሳ
ይህች ባቄላ ካደረች አትቆረጠምም
ይህች ተፍ ተፍ እኔን ለመመንተፍ
ይህን ብሰጥ ምን እውጥ
ይህን ፈርቼ ደጄን በቀን ዘግቼ
ይህ አንበሳ ደም ደም አገሳ
ይህ ከርከሬሻ ዳባዬን ለማንሻ
ይሆናል ብዬ ጐሽ ጠመድኩት የማይሆን ቢሆን ፈትቼ ሰደድኩ
ይሆን ቢሆን ዝሆን ይበላ በሆነ
ይሉሽን በሰማሽ ገበያ ባልወጣሽ
ይሉሽን ብትሰሚ ጐንደር ላይ ክረሚ
ይሉኝታና መጠቀም አንድ ላይ አይገኝም
ይሉኝታ የራስ አሊን ቤት የፈታ
ይሉኝ አይል ውሽማ ዶሮ ሲጮህ ይማልላል
ይሉኝ አይል የኋላውን አያይ
ይሉኝ አይል ጸሐፊ ከሙሴ ይገድፋል
ይመሰክረዋል ለነፍሱ ይፈተፍተዋል ለከርሱ
ይመስል አይመስል የጠይብ እጅ ተከሰል
ይመታሉ የሚጠሉ ይመስል ይስማሉ የሚወዱ ይመስል
ይሙት የገደለ ይካስ የበደለ
ይማሩኝ እያልክ ከምትታማበት አትገኝ
ይሰጠኝ መስሎኝ ሊሸጠኝ
ይሰጡኝ ብሎ ከሰጠ ቆጥቦ የበላ በለጠ
ይሰጣል መስሎ ይሸጣል
ይስበረኝ ይሰንጥረኝ የሚሉ የሰውን ልብ ሊሰብሩ
ይቅር ለእግዜር ወድቆ አይሰበር ሞቶ አይቀበር
ይቅደም ደግነት ይከተል ቸርነት
ይበላ እንደቤቱ ይሠራ እንደጉልበቱ
ይበላ እንደቤቱ ይሠራ እንደጐረቤቱ
ይበላው ካጣ ይበላበት ያጣ
ይበጃል ያሉት መድኀኒት ዓይን አጠፋ
ይብራና ይብራ ተጣሉ በሰው ሽንብራ
ይታደሏል እንጂ ይታገል
ይችም እንጀራ ሆና ሚጥሚጣ በዛባት
ይወደዋል ካሉ ይመክሯል ይወደዋል ካሉ ይመስሏል
ይወደዋል ካሉ ይመስለዋል አይገድም
ይወዷል ከሆድ ይታጠቧል ከክንድ
ይውጋህ ብሎ ይማርክህ
ይደርሳል ባይ ብዙ አብሳይ
ይደንቃል ይገርማል አህያ ከጅብ ጋር ይከርማል
ይገርመኛል ገንፎ ከራቴ ተርፎ
ይጠላኝ ይመስል ይመታኛል ይወደኝ ይመስል ይመታኛል
ይጥሉህ አትጥላቸው ይበድሉህ አትበድላቸው
