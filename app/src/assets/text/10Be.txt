በሁለት በትር አይማቱ፣ በሁለት ዳኛ አይሟገቱ
በለምለም (በለሰለሰ) ምላሴ፣ ኮሸሽላ በላሁ አለች አህያ
በሉት አለቀ ፈጩት ደቀቀ
በላይ በላዩ ያጎርሳታል፣ የበላችው ያስገሳታል
በል በል ይላሉ፣ ሲፈርዱ፣ ጣል ጣል ይላሉ፣ ሲያርዱ
በልብ አምኖ፣ በአፍ መንኖ
በልተው ከጨረሱ፣ ከመኝታ ይነሱ
በልተው ካልጠጡ አረር፣ ወልደው ካላኩ አነር
በልቶ መጠጥ ያጣ፣ ተበድሎ ፍርድ አጣ
በልቶ እንዳንበሳ፣ ተኝቶ እንደሬሳ
በልቶ የማይመርቅ፣ ገብቶ ወጥቶ የማይጠይቅ
በልቶ የማይበርደው፣ የሰው ነገር የማይከብደው፣ አንድ ነው
በልቶ የከሳ፣ የነገሩትን የረሳ
በልቼ እንደአንበሳ፣ ተኝቼ እንደሬሳ
በል ያለው የበላላው፣ ተው ያለው የአተተው
በልጅ ቆዳ፣ የተቀበረ የለም
በልጅነት ወደ ገዳም፣ በእርጅና ወደ ዓለም
በልጅነት ያልተወለደ ልጅ፣ በአባቱ ተዝካር ፊኛ ይለምናል
በልጅ አመካኝቶ ይበላል አንጎቶ
በሐምሌ በነሐሴ፣ ቀረችልኝ ነፍሴ
በሐምሌ ወጨፎ፣ በሰኔ እርክፍክፎ
በሐምሌ ጤፍ ይዘሩ፣ ቤት ይሠሩ
̇በመልካም፣ አንገት እንቅርት
በመረጡት ዳኛ ቢረቱ፣ በቆረጡት በትር፣ ቢመቱት በማን ያጉተመትም
በመሰለው ይናገራል፣ ከበላው ይበላል
በመስታወት ቤት የሚኖሩ አይወራወሩ
በመስከረም የሚያብድ፣ በሰኔ ሱሪውን ከፍ ከፍ ያደርጋል
በመስከረም ጤዛ እንኳን አባቴ ጥጃ አልገዛ
በመሸታ የተገዛ ጦር፣ ቢወረውሩት ከድፍድፍ
በመከሩት ምክር፣ በሸመቁት ጦር
በመዘንከው ሚዛን፣ በሰፈርከው ላዳን
በመጀመሪያ የመቀመጫዬን፣ አለች ዝንጀሮ
በመጠቃቀም የቆመ ፍቅር፣ አይውል አያድር
በሙቅ ውኃ የታጠበ፣ በሰው ገንዘብ የተቸረ
በሚያዚያ ጎመን የዘራ፣ ክረምቱን ሁሉ በላ
በማር ላይ ወተት፣ ሲረባም ሲሰባም
በማር አጠገብ ውኃ ጥገብ
በማታየው፣ እጅህን አታድርሰው
በማን ላይ ተቀምጠሽ፣ እግዜርን ታሚያለሽ
በማያድሩበት ቤት፣ አያመሻሹበት
በምን በላህ በሳማ፣ ባይፈጅህማ
በምን ተነሳ በጣቁሳ ምን በጣቁሳ በዳጉሳ
በምንቸት ጠላ ታፈላ፣ ከጎረቤት ትጣላ
በምን የተነሣ፣ ይህ ሁሉ ጠባሳ
በምድር መጠቅጥቅ፣ በሰማይ መጠየቅ
በምድር ዓለም፣ አለገንዘብ የለም
በምድር አይቀር ብድር
በምድር ድንበር፣ በሴት ከንፈር
በምግባሩ አይታወቅ ማማሩ
በምጥ በጣሽ፣ በእንግዴ ልጅ አልጣሽ
በሞኝ ክምር፣ ዝንጀሮ ልጅዋን ትዳር
በሞኝ ክንድ የዘንዶ፣ ጉድጓድ ይለኩበት
በረጅም ጦር ባይወጉበት፣ ያስፈራሩበት
በራቸውን ከፍተው፣ ሰውን ሌባ ይላሉ
በሬ ሆይ፣ ሣሩን አየህና ገደሉን ሳታይ
በጨለማ እየሄዱ ጅብን ነገረኛ ያደርጋሉ
በሬ ሲያረጅ፣ ከጥጃ ጋር ይውላል
በሬ በመቶ ያውስ የት ተገኝቶ ምድር በዶሮ ያውስ ማን ገብሮ
በሬ በጭብጦ ተገዛ ቢለው፣ ያላቦካ ከወዴት ያገኛል አለው
በሬ ተንሾካሽኮ ቀንበር፣ ገበሬ ተቸካችኮ ከድንበር
በሬና ሴት፣ ካገርህ መሬት
በሬ መከሩ፣ ቀንበር ሰበሩ
በሬ አርዶ በስለት፣ ከብት አርብቶ በበረት
በሬ እንኳ ለወጉ፣ በፈረስ ያጓራል
በሬ ከአንጀቱ እንጂ፣ በአንገቱ አያስብም
በሬ ከጎለበተ፣ አሽከር ሰነበተ
በሬ ካራጁ፣ ይውላል
በሬ ወደአገሩ፣ ይስባል
በሬዎች ተረት ለመዱ፣ ዝም ብለው እንዳይጠመዱ
በሬ ያርሳል፣ ምርቱን አህያ ያፍሳል
በሬ ግዙ ግዙ አንድ አሞሌ ላይገዙ
በርቄ እሞታለሁ ታንቄ
በርበሬ በገዛ እጁ ገብቶ ይፋጃል
በርበሬ ታልፈጀ፣ ጠበቃ ታረጀ
በርበሬና ሚጥሚጣ፣ ሥጋና ቋንጣ
በርበሬ አይሆን ዕጣን፣ ነገር አይሆን ሥልጣን
በርቦ ያበድራል፣ በቁና ያስከፍላል
በርጥብ አያቃጥሉ፣ በሰማንያ አይቀጥሉ
በሰለ እንብላ፣ በለገ እንዝራ
በሰላም ጊዜ አለሁልህ ያላሉት በመከራ ጊዜ ቢጠብቁት አይገኝም
በሰላም ጊዜ ያልሞከሩት፣ በመከራ ጊዜ ልሞክርህ ቢሉት አይሆንም
በሰማንያ የተረታ፣ መሃል አገዳውን የተመታ
በሰማንያ ያለቀ፣ በፀሐይ የደረቀ
በሰማኸው ተማከር፣ በሳልከው ተመተር
በሰማይ የለም ጸጸት፣ በአባት የለም ቅጣት
በሰም ያጣበቁት ጥርስ፣ ቢያኝኩበት አያደቅ፣ ቢስቁበት አያደምቅ
በሰበቡ፣ መምሬ ተሳቡ
በሰባት ዓመቷ ብትሠራ፣ አንገት ልብስ
በሰባት ዓመታቸው እንዳይማሩ፣ ሰባት ዓመት ይደናቆሩ
በሰኔ ካልዘሩ በጥቅምት ካልቀሙ፣ እህል አይገኝም በድንበር ቢቆሙ
በሰኔ ዘርን ይዘሩ፣ ቤትን ይሠሩ
በሰኔ የገለገለ፣ ላማቱ ያገለገለ
በሰንበት ላይ ደብረዘይት፣ በሥጋ ላይ አሞት
በሰው ላይ ቄስ
በጊዜውና በወቅቱ የሠራ እንኳን ለራሱ ለሁሉም ይተርፋል
በሰው ልጅ ይሥቁ፣ በራስ ልጅ ግን ያፍሩ
በሰው ምድር፣ ልጇን ትድር
በሰው ቁስል፣ ዕንጨት ስደድበት
በሰው ቂጣ፣ እጅዋን ትቃጣ
በሰው ቡሃቃ፣ አሟጦ አይጋገርም
በሰው አገር ማግኘት፣ ዱር ገብቶ ዘፈን
በሰው አገር፣ አለመናገር
በሰው ፊት አይበሉ፣ በፀሐይ አይኮበልሉ
በሰጡበት አገር፣ ለምኖ ማደር፣ የማይመች ነገር
በሰፈሩት ላዳን፣ በመዘኑት ሚዛን
በሰፈሩት ቁና፣ ሳይሰፈሩ አይቀሩም
በሰፌድ ያሰጣ፣ በእንቅብም ያሰጣ፣ እኩል ለኩል ወጣ
በሴት የከበረ፣ ከእግዜር የተማከረ
በሴትና በውኃ፣ የማይርስ የለም
በስለት የተመተረ ባጤይሙቱ የተከተረ
በስርቆት ከመክበር፣ ይሻላል ደህይቶ መኖር
በዕለቱ በጊዜው ያልሆነ ነገር አያምርም በስተርጅና፣ ድቁና
በሺህ ዓመቱ፣ ርስት ለባለቤቱ
በሽማግሌ የታረቀ፣ በፀሐይ የደረቀ፣ አለቀ ደቀቀ
በሽምብራው፧ ትል አለበት
በሽሮ ላይ ቅቤ ተጨምሮ አማረ በእሁድ ላይ በዓል ተጨምሮ ከበረ
በሽታውን የደበቀ መድኃኒት የለውም
በሽታውን የደበቀ ሬሳ ይዘልቃል
በቀና ልቦና በንጹህ ሕሊና
በቀን ብዛት እንቁላል በእግሩ ይሄዳል
በቀኝ ቁሜ እንደክርስቶስ፡ በግራ ቆመህ እንደ ዲያቢሎስ
በቁርበትም ያሰጣ በደላትም ያሰጣ፧ እኩል ቀን ወጣ
በቂል ክር፡ ዝንጀሮ ይማታበታል
በቃል ያለ ይረሳል፣ በጽሑፍ ያለ ይወርሳል
በቅል፣ አንገት ይገባል
በቅሎ ማሰሪያዋን በጠሰጭ፣ በራስዋ አሳጠረች
በቅሎ፣ ሳይገዙ ኮርቻ
በቅሉ ሽንቷ አጠራ ብላ፣ ኃፍረቷን አሳየች
በቅሎ አባትህ ማነው ቢሉት፣ እናቴ ፈረስ ነች አለ
በቅሉ እንዴ ገሪው ሕዝብ እንደመሪው
በቅሉ እንዳሰገሩት፡ ዕውር እንደመሩት
በቅሉ እንዳሰጋገሩ፣ ሎሌ እንዳስተዳደሩ
በቅሉ ከሸጠ፣ የሸመጠጠ በለጠ
በቅሉ ያለ ኮርቻ፣ ለማኝ ያለ ስልቻ
በቅሉ ጌታዋን እንጂ፣ የጌታዋን ጌታ አታውቅም
በቅሎ ግዙ ግዙ፣ አንድ አሞሌ ላይገዙ
በቅሎ ጭኖ መጭ መጭ፣ ሚስት አግብቶ ምሳዬን አምጭ
በቅጣት ይመለሳል ጥፋት
በቅጥ የኖረ፣ በቅጥ ያገኛል
በቆረጡት በትር ቢመቱ፣ ባወጡት ዳኛ ቢረቱ፣ የእግዜር ግቡ ከብቱ
በቆብ ላይ አብርጣም፣ በመስቀል ላይ ውዥም
በቆፈሩት ጉድጓድ፣ ይገቡበታል
በበላህ ገብር፣ በሰማህ መስክር
በበርበሬ የተገዛ ፈረስ፣ መደቆሻ አይዘልም
በበሽታው የተጎዳ፣ በጥንስሱ የተቀዳ
በበትሩ እማይማታ፣ በዘመዱ እማይረታ
በበዛብህ ጊዜ የደነቆረ፣ በበዛብህ ዓምላክ ሲል ይኖራል
በበጋ እሞኝ ቤት ተንጋጋ፣ በክረምት እቤትህ ተከተት
በቡሐ ላይ ቆሮቆር
በቢላዋ ያርዷል፣ በውል ይሟገቷል
በባዳ ቢቆጡ፣ በጨለማ ቢያፈጡ
በቤተ ዘመድ ገናዥ፣ በቄስ አናዛዥ
በቤት ይለምዱታል፣ ባደባባይ ይደግሙታል
በቤቷ ቀጋ በውጭ አልጋ
በብረት ከመመርኮዝ በእህል መተከዝ
በብርሃን ካልለቀሙ በጨለማ አይለቅሙ
በብዙ ከማረስ ከተቀላቢው መቀነስ
በተለሙ ያርሷል፣ በጀመሩ ይጨርሷል
በተለይ ንዳ በጠራ ቅዳ
በተረገዘ ባመት፣ በተወለደ በዕለት
በተርታ፣ የለውም ቅሬታ
በተሳለ ያርዷል፣ በታየ ይፈርዷል
በተሾመ ይከራከሩበታል፣ በተሻረ ይመሰክሩበታል
በተተከለው ግንድ፣ በተፈተለ ገመድ
በተወረሱበት ዘመናት፣ አይረጫጩበት
በተጀመረው ነገር፣ በተጣበቀው ማገር
በትር ለገና፣ ውኃ ለዋና
በትር ከእጅህ፣ እባብ ተግርህ
በትንሽ መንገድ፣ ንጉሥም አይሔድ
በትንሽ ማረሻ፣ ትልቅ እርሻ
በትንባሆ የገዙት ጦር፣ ቢወረውሩት ጋያ ይወጋል
በትኩስ ሥጋ፣ በርጥብ ፍለጋ
በችኮላ ያፈቀሩት በችኮላ ተጣሉት
በኋላ የመጣ፣ እጅ ይዞ አስወጣ
በኋላ የመጣ፣ ዐይን አወጣ
በኋላ የበቀለ ቀንድ ጆሮን በለጠው
በናት ላይ ሞግዚት፣ በራት ላይ ዳረጎት
በናትና ልጅ መካከል፣ መርፌ ጠፋ
በኔውም ጥርስ አልተሣቀበት
በንብ ጊዜ፣ ዝንብ ይነክሳል
በንጉሥ ሞት አይዘበት፣ በዝሆን ሃሞት አይፈተፈትበት
በንጉሥ ሰው አይፈርድ፣ በውኃ ላይ እሳት አይነድ
በንጹሕ ዕቃ ላይ ዝንብ የምትቀምሰው አታገኝም
በአህያ ጠፍር (ቆዳ) የተሠራ ቤት መሠረቱ ድቡሽት
በአል ሽሮ የከበረ፣ ጦም ገድፎ የከበረ የለም
በአብያ የተዘራ ዘንጋዳ፣ እንደታሰበው አይረዳ
በአንድ ቀበሌ ሁለት ምስለኔ
በአንድ ቅል፣ ጀንበር ጥልቅ
በአንድ ጠጠር ሁለት ወፍ
በዐይኑ ሰው አይሞላ
በዐይኗ ገረፈችው
በአጤ ይሙቱ የተከተረ፣ በስስት የተመተረ
በአፉ የመነ፡ ከሥሩ የመነመነ
በአፍ ስሕተት፣ በአገር መንሻተት
በአፍ ይጠፉ፤ በለፈለፉ
በእርሻ ጊዜ ያልዘራ በመከር ጊዜ አይሰበስብም
በእርጅና የተወለደን ልጅ፡ ከነአባቱ አንድ ሰው ያጠቃዋል
በእርጅና፣ ይመጣል ምንኩስና
በእርጅና፣ ይመጣል ጣጣ
በእርጎ ላይ ጠላ፣ እግዜር ሲጣላ
በእንቅርት ላይ፣ ጆሮ ደግፍ
በዕውር ቢፈርዱ፣ ዕውር ይወልዱ
በዕውር ቤት፣ አንድ ዐይና ብርቅ ነው
በዕውር ይጠቃቀሱበታል፣ በደንቆሮ ይንሾካሾኩበታል
በዕውር ጎዳና፣ ብርቅ ነው አንድ ዐይና
በዕውቀቱ የሚኩራራ፣ ጥንቸል ነው
በዕውቀት የነለመሰ፣ ብቻውን ነገሠ
በዕድሜህ ዕወቅበት፣ ሠርተህ ክበርበት
በእጅ፣ አግብቶ ቁንጣን
በእጅ የያዙት ወርቅ ከመዳብ እኩል ነው
በከብቱ የለገሰ በወለዱ የከሰሰ
በከብቱ የለገሰ በፈረሱ የገሰገሰ ካሰበው ደረሰ
በካሣ የከበረ፣ ባጓት የከበረ
በክረምት በርኖስክን፣ አታውል እቤት
በክረምት ካረሰ፣ እናቱን ያስመነኮሰ
በወሌ ደጃዝማች ነው ባሌ
በወሬ አትጥላኝ፣ በስመ ጅብ አትውጋኝ
በወሬ አይነግሡ፣ በእጅ አይካሱ፣ በቁንጫ አያርሱ
በወሬ እኔም አለኝ ቁስል፣ ያንተን የሚመስል
በወር ልቅ፣ በዓመት ቀሚስ ጥልቅ
በወተት ላይ ውኃ መጠጣት ያበዛዋል ያነጣዋል
በወንድሜ ግንባር፣ ደም አልይበት
በወደቀ ግንድ፣ ምሣር ይበዛበታል
በዋጋ ከእናትህ ልጅ ተዋጋ
በውል ከሄደች በቅሎዬ፣ ያለውል የተበላች ቆሎዬ
በውርርድ ላይ ውርርድ፣ ከነብር ላይ ሰማርድ
በውሻ ሆድ፣ ቅቤ አያድርም
በውሽማ ሞት ፊት አይነም
በውሽማዋ ዳኝነት ባሏን ሁለት ጊዜ ረታችው
በውድ ሽጥልኝ፣ በሐቅ መዝንልኛ
በዘመኔ፣ ይድላው ለወገኔ
በዘር የላኩ በዝርዝር በጠዋት የላኩ በቀትር
በዘጠና፣ የለም ጤና
በዚህም አዳርህ፣ ግብር አለብህ
በዝሆን አፍ ቅርፊት
በዝሆን፣ ጆሮ ትንኝ
በዝምታ፣ የለበት ሐሜታ
በዝምታ፣ ይገኛል ከበሬታ
በዝንጋታ፣ ብዙ ጊዜ ይረታ
በየቤቱ ያለ ጥንስስ ጋን ይፈነቅላል
በየዕለቱ፣ ይወርዳል መዓቱ
በየወንዙ ሐሌ
በየወንዙ መቀደስ የተኛ ሰይጣን መቀስቀስ
በየወንዙ፣ ብዙ ነው መዘዙ
በያዘው በትር አይመታ፣ በወንድምና በአጎቱ አይረታ
በደህና መንገድ፣ ዓመት ዙር
በደል ዋና፣ አጥታ ትኖራለች
በደመና ጊዜ፣ ስለመብረቅ አይወራም
በደረቅ አበባ፣ እርጥብ ይራዳል
በደረቅ ይበላ፣ በእርጥብ ይከላ
በደቦ የተሠራ፣ በደቦ ይፈርሣል
በደንባራ በቅሎ ቃጭል ተጨምሮ
በደግነቱ፣ ተቆረጠ አንገቱን
በዱር ጥገት፣ በጥፊ ዱቄት
በዱባስ ሞት፣ ይግባ አለች ጃርት
በዳቦ ላይ ሙልሙል
በድህነት ላይ ስንፍና፣ በቂጥኝ ላይ ቁምጥና
በድሎ ማሩኝ፣ ተበድሎ ይቅርታ
በድቡሽት ላይ፣ የተሠራ ቤት፣ ዕድሜ የለውም
በድንገት አህያ ገባ፣ ከጅብ ቤት
በዶሮ ፊንጢጣ፣ በሽንብራ ቂጣ
በጅብ ሆዳምነት፣ በእህል ጣፋጭነት፣ ሳይተዋወቁ ይኖራሉ
በጅ ያገኘሽ አያጣሽ፣ ያጣሽ አያገኝሽ
በገቡበት፣ አይወጡበት
በገና በሰው እጅ ያምር፣ ሲይዙት ያደናግር
በገና ጨዋታ አይቆጡም ጌታ
በገንዘብ የተገኘ ወዳጅ፣ ለመከራ አይበጅ
በገዛ አረሟ፣ እባብ ይዛ ታስፈራራ
በገዛ እራሱ፣ እባብ ጠመጠመ
በገዛ ዳቦዬ፣ ልብ ልቡን አጣሁት
በገዛ ጌታ፣ እግር እግሩን ይመታ
በገደል ያለ፣ ዝንጀሮ ይኖራል ተከብሮ
በጉዳዩ ላይ፣ ውኃ አፈሰሰበት
በጊደር ጥገት፣ በጥሬ ዱቄት
በጊዜ የገባ እንግዳ፣ እራቱ ፍሪዳ
በጋለሞታ ቤት፣ ሁሉ ይጣላበት
በጋ ትታ ክረምት ቧገታ
በግ ባልበላሽ፣ ትበይኝ አለ ጅብ
በግ ከበረረ፣ ሞኝ ካመረረ፣ መመለሻ የለውም ነገሩ ከረረ
በግ የሌለው፣ ቀበሮን አውሬ አይላትም
በግዜር ቢቆጡ፣ በጨለማ ቢያፈጡ፣ ምን ያመጡ በ
በግድ አጓት ጠጡ፣ የፋሲካ ዕለት
በጎመን ያበጠ ሆድ፣ በድንች ይፈተናል
በጎ አማጭን መጦር፣ ክፉ አማጭን በጦር
በጫማ የሚሔድና በቃሪያ የሚበላ ሰውን አይጠብቅም
በጭቃ የተመራ በቅቤ የተሠራ
በፈረስ የፈለጉት በእግር ይገኛል
በፊት ዕወቁኝ ዕወቁኝ በኋላ ደብቁኝን ያስከትላል
በፊት የወጣውን ጆሮ በኋላ የወጣ ቀንድ በለጠው
በፊት የደረሰን ወፍ ይበላዋል በፊት የተናገረውን ሰው ይጠላዋል
በፋሲካ የተቀጠረች ገረድ፣ ሁልጊዜ ፋሲካ ይመስላታል
በፍርድ ከሔደች በቅሎዬ፣ ያለፍርድ የሔደች ጭብጦዬ
ቡሉኮና ጋቢ፣ አቢላምና አላቢ
ቡቃያ አይታጨድ፣ አንበሳ አይጠመድ
ቡቃያው አንድ ማሳ፣ አራሚው አምሳ
ቡና በአቦሉ፣ ስጦታ ከአቀባበሉ
ቡናና ፍቅር በትኩሱ ነው
ቢርበኝ ሰረቅሁ፣ ቢጨንቀኝ ታረቅሁ
ቢሰናከል መንገዴ፣ ጣለኝ ከወንበዴ
ቢሰጡኝ እነዳ፣ ቢነሱኝ እረዳ
ቢስ የቢስ ላት፣ ክፉ የክፉ ለት
ቢቆጡት የማይፈራ፣ ቢናገሩትም አይሰማ
ቢቆጡት ያልሰማ፣ ቢመትቱም ያው ነው
ቢበላ ገነት፣ ቢኖሩ ዓመት
ቢበርድ በእጅ፣ ቢተኩስ በማንኪያ
ቢበይኑለት ቀጠነኝ፣ ቢፈርዱለት ይግባኝ
ቢተኙ ነገር ቢሔዱ፣ አገር አይታጣም
ቢተኙ ነገር ያገኙ፣ ቢነሡ ነገር ይረሱ
ቢነግሩሽ ትናገሪብኝ፣ ቢያጥቡሽ ትሰክሪብኝ
ቢናገር የማያምር፣ ሲቀመጥ አይከበር
ቢከማች፣ ዕዳው ላንቺ
ቢከፍቱት ተልባ
ቢወዱኝ ብሎ ሞት፣ ቢጠሉት ምን ሊመጣበት
ቢዋደዱ ጦም ገደፋ፣ ቢጣሉ ተዋረፋ
ቢዘል ማጀት፣ ቢወጋ ምንቸት
ቢያስቀምጥም፣ ጮማ ይሻላል
ቢያብዱም ቢሞቱም፣ የአንዱን ነገር አያጫውቱም
ቢያብዱም ቢጨምቱም ያንዱን ነገር ላንዱ አያወጡም
ቢያንጋልሏት ጡት የላት፣ ቢደፏት ቂጥ የላት
ቢያዝሉት ያለቅስ፣ ቢስሙት ይነክስ
ቢያዩኝ እሥቅ፣ ባያዩኝ እሰርቅ
ቢጠረጥሩ፣ ጠጠር ይጥሉ
ቢጠሩት ያልሰማ ቢጠቅሱት አያይም
ቢጠሩኝ አቤት ቢልኩኝ ወዴት
ቢዋስ ያለ ከብት፣ በጣት ያለ ቀለበት
ቢጠናባት ጠናች፣ የልጅዋን ባል ቀማች
ቢጨንቀን፣ ሾጤ ሆንን
ቢፈሩት አይቀር፣ ሞትና ነገር
ቢፈትጉት ይነጣል፣ ቢመረምሩት ይወጣል
ቢፈጀኝ በማንኪያዬ፣ ባይፈጀኝ በጄ
ባህር ዛፍ ከተከሉት ይጸድቃል፣ ገንዘብ ካላኖሩት ያልቃል
ባለማ ፍረዱኝ፣ ባጠፋ ስደዱኝ
ባለርስት የርስቱን፣ ያህል ያከብራል
ባለቁርጥ አትደንግጥ፣ ባለ አንቀልባ አታግጥ
ባለቤቱን እፊቱ ማመስገን፣ የማማት ያህል ነው
ባለቤቱን ካልናቁ አጥሩን አይነቀንቁ
ባለቤቱን ካልናቁ፣ ውሻውን አይመቱ
ባለቤት ሲተዋወቅ፣ የሠርገኛ ልብስ ይደርቅ
ባለቤት ሲያፍር፣ እንግዳ ይጋብዛል
ባለቤት ካልጮኸ፣ ጎረቤት አይረዳም
ባለቤት የወደደው፣ አሞሌ በሬ ይለውጣል
ባለቤት ያቀለለውን አሞሌ ባለዕዳ አይቀበለውም
ባለቤት ያከበረው አህያ፣ በቅሎ ይለውጣል
ባለ ነገር ከቤት፣ ጠበቃ ከችሎት
ባለንብረት፣ አያደርስ ከበረት
ባለአደራ፣ ጮኸ ከተራራ
ባለ ኩል ያሰናክል
ባለካባ ከባለካባ፣ ባለዳባ ከባለዳባ
ባለጌ ማማቱን፣ ቆዳ መጓጓቱን አይተውም
ባለጌ ሲሞት፣ ሬሳውን በሽመል
ባለጌ ሲቀመጥ፣ ቂጡን ገልቦ ነው
ባለጌ ሲወዱት፣ ከልጅህ እኩል አድርገኝ ይላል
ባለጌ ቁም ነገሩን፣ ቧልት ያደርገዋል
ባለጌ ባለሟል፣ ልብስ ገልቤ ልይ ይላል
ባለጌና የቆቅ አውራ፣ በራሱ ያወራ
ባለጌን አንድ ጊዜ ስደበው፣ ሁልጊዜ ራሱን ይሰድባል
ባለጌን ካሳደገ፣ የገደለ ጸደቀ
ባለጌን ገንዘቡ፣ አያኮራውም
ባለጌ አያዝንም ለገበረ ያዝናል ባልንጀራው ለቀረ
ባለጌ አፉ እንጂ እግሩ አያድጠውም
ባለጌ ከበቅሎ፣ የወጣ እንደሆን፣ ከሰማይ የደረሰ ይመስለዋል
ባለጌ ካወራው፣ የሰው ልጅ የገመተው
ባለጌ ካወራው፣ የጨዋ ልጅ ያሰበው
ባለጌ የተመከረለት፣ ቁንጫ የተጠረገለት ይብሳል
ባለጌ ያለበት ሸንጎ፣ ዝንብ ያለበት እርጎ
ባለጌ ጆሮው ከለበሰ፣ አዋሽ ከደፈረሰ
ባለጠጋ ሲቀናጣ፣ የድሃ ልጅ ይሞታል
ባለጠጋ በከብቱ፣ ድሃ በጉልበቱ
ባለጠጋ በድሎ ይቀጣል፣ ድሃ ተበድሎ ይለማመጣል
ባላወቀው ፈርዶ፣ አደረገው ባዶ
ባላዋቂ ቤት፣ እንግዳ ናኘበት
ባላገር ሆደ ገር፣ ክፉ አይናገር
ባላገር የሚበላው ቢያጣ፣ የሚከፍለው አይቶ አያውቅም
ባላጋራ ያለው፣ እንቅልፍ የለውም
ባሌን ጎዳሁ ብላ፣ ብልቷን በዕንጨት ወጋች
ባልበላ ጭሬ፣ አላፈስም ወይ አለ ዶሮ
ባልነቃ ሰንጥቆ፣ ባልዳመነ ባርቆ
ባልነበረ፣ ይሻል ነበረ
ባልና ሚስት ሊተዋወቅ፣ የሠርገኛ ልቡ ይወልቅ
ባልና ሚስት፣ ካንድ ባሕር ይቀዳል
ባልና ሚስት፣ ፍትህና መንግሥት
ባልንጀራህ ሲላጭ፣ አንተም አብረህ ቅረብ
ባልንጀራህ ሲበልጥህ፣ ቁንጣን ይምለጥህ
ባልንጀራህ ሲታማ፣ የኔ ብለህ ስማ
ባልንጀራው ቢያጠቃው፣ ወደሚስቱ ሮጠ
ባልንጀራዬ ከሚበልጠኝ፣ ቁንጣን ይፍለጠኝ
ባል ካላጎረሰ፣ በሬ ካላረሰ
ባልወልድልሽ፣ ታከትሁልሽ
ባልዋጁት ጣት፣ የዘንዶ ጉድጓድ ይለኩበት
ባልጋ የሚለያይ፣ በፍቅር ይራራቃል
ባልፈሱበት፣ ቂጥ አያፍሩበት
ባልፈጨሽ በኖብሽ፣ ባልነበርሽ ባርቆብሽ
ባመጣሽው ዳኛ፣ ትሆን አሣረኛ እስረኛ⁄
ባረገዘች፣ ክታቡን ያዘች
ባሩድ በከምሱር ይነሳል፣ አንበሳ በዱር ያገሳል
ባሪያና ቃሪያ፣ እንዳቃጠለ ይኖራል
ባስር ጣቱ፣ በሰፊው ደረቱ
ባስብ ባስብ እግሬን፣ ቆርጦ በራሴ አሸከመኝ
ባስተጋባ፣ ባሕር ሆዴ ገባ
ባቄላ ሳይሰበር፣ መነኩሴ ሳይቀበር
ባቄላ አለቀ ቢለው፣ ፈስ ቀለለ አለ
በሰጡበት ተቀባጥሮ
ባባቱ ከተማ፣ ልጁ ተቀማ
ባባቱ ፊት የሚናገር አፉ ለምጣም ነው
ባባትህ አገር አትቀማ፣ በናትህ አገር ጦም አትደር
ባት መልካም ሲሆን ለመሮጥ፣ ባይሆን ለጌጥ
ባትዋጋ እንኳን ትሰለፍ
ባንዱ ታዘብ፣ ባንዱ ተለዘብ
ባንድ ሁለት፣ በጥሬ ዱቄት
ባንድ ራስ፣ ሁለት ምላስ
ባንድ ቀን ስሕተት፣ ዓመት ጸጸት
ባንድ አልጋ፣ ሁለት አራስ
ባንድ ዐይን ጉድፍ
ባንድ አፍ ተናጋሪ፣ ባንድ ምላስ መስካሪ
ባንድ አፍ ተናጋሪ፣ ባንድ በቅሎ ሰጋሪ
ባንድ ከፈጩ፣ የለም እመቤት
ባንድ ወናፍ፣ ሁለት አፍ
ባንድ ዙፋን፣ ሁለት ንጉሥ
ባንድ ደብር፣ ሁለት መምህር
ባንድ ጎራ፣ ሁለት አውራ
ባዕድ ሥር የለውም
ባዕድ ከሳመው፣ ዘመድ የነከሰው
ባዕድና ጨለማ፣ አንድ ነው
ባወጡት ዳኛ ቢረቱ፣ በቆረጡት ጨንገር ቢመቱ የእግዜር ግብ ከብቱ
ባዋቂ ፊት፣ መናገር መታገም
ባይሰጡት፣ ፈገጡት
ባይቆጭ፣ ያንገበግባል
ባይብ እንጂ፣ በቅቤ አይወፍሩ
ባይኔ መጣህብኝ
ባድሏዊ ያድላባት፣ ባመጣኝ ሰይፍ ይዘዝበት
ባገኘህ ቀን ቅቤ ዋጥ፣ ባጣህ ቀን ድንጋይ ጋጥ
ባጉራ ጠናኝ የተረታ፣ መሃል አገዳውን የተመታ
ባግባቡ፣ በደጃፉ ይግቡ
ባጎረስኩ፣ እጄን ተነከስኩ
ባጠፋ ወታደር፣ ይክሳል ባላገር
ባጭር ታጥቆ ጋሻ ነጥቆ፣ ዘገር ነቅንቆ፣ ይዋጋዋል አጥብቆ
ባፈሳ ይታፈሳል፣ በንጥጥር በነጠር ይመለሳል _
ባፌ ማን በላበት፣ አለ እርኩም
ባፍ ይጠፉ ይለፈልፉ
ቤተ ሠሪ፣ በኋላ ይመጣል
ቤተክርስቲያን ለማላጅ ገበያ ላርፋጅ
ቤተክርስቲያን ሲደርስ የጠላቴ ሬሳ፣ የኔ ከቤቴ ይነሳ
ቤተክርስቲያን ተኳሽ፣ ዕርቅ አፍራሽ
ቤተክርስቲያን አቃጥል ቢሉት፣ ደጀሰላም አቃጠለ
ቤተክርስቲያን፣ የገባ ውሻ
ቤቴ ከባለስልጣኖች፣ እንድቀድም አደረግሽኝ
ቤት ለሌላው ቤት ይሰጠው፣ ችግሩን እንዲቀምሰው
ቤት ለእንቦሣ፣ እንቦሣ እሰሩ
ቤት ሠርቶ ያለመውጫ፣ ፊት ያላፍንጫ
ቤት ሲሰፋ፣ የሰው ሁሉ ተስፋ
ቤት በማገር፣ ንጉሥ በባላገር
ቤትን መመሥረት፣ በባለገር አንጀት
ቤት አለክዳን፣ ከምንም አያድን
ቤት ከነጉልላቱ፣ ምድጃ ከነማዘንቱ
ቤት ካሉት፣ መቃብር ይሞቃል
ቤት ዘግተው የደበደቡት፣ ውሻ ባለቤቱን ይነክሳል
ቤት ያለ ሴት፣ ከብት ያለ በረት
ቤት ያለ ቁልፍ፣ አልጋ ያለምንጣፍ
ቤት ያለበር ፊት ያለ አፍንጫ፣ ያ መውጫ ያ ማጌጫ አይኖረው
ቤት ያለአጥር፣ ሬሳ ያለመቃብር
ቤት ያለአጥር፣ ሰው ያለ ልብስ
ቤት ያለአጥር፣ ቤተክርስቲያን ያለቅጥር
ብላ ቢለኝ፣ እንደ አባቴ በቆመጠኝ
ብረት ካልፈላ፣ አይላላ
ብርሌ ከነቃ አይሆንም ዕቃ
ብርቅና ድንቅ ያለ አንድ ቀን አይደምቅ
ብርና ወርቅ፣ ያምራሉ ግን ሰው ያጣላሉ
ብርድ ቆላ ወረደ፣ ልጅ አባቱን ወደደ
ብርድ ምን ያመጣል ከማንቀጥቀጥ፣ በቀር
ብቅ ብቅ እንደ፣ ሥንዴ ምርቅ
ብቸኩል ያንችንም፣ የኔንም በላሁ
ብቻውን የሚሮጥ፣ የሚቀድመው የለም
ብቻውን የሚሟገት፣ የሚረታው የለም
ብቻውን የበላ፣ ብቻውን ይሞታል
ብነጨው ፈቴን፣ ብመታው ደረቴን
ብንከባለል መንገዴ፣ ጣለኝ ከወንበዴ
ብዙ ሀብት፣ ያመጣል ብዙ ጠላት
ብዙ መሳም፣ ልብ አይነካም
ብዙ መናገር፣ ምላስን ያሰለቻል
ብዙ ሰው ሲበላ፣ አንድ ሰው ይጣላ
ብዙ ስንቅ የሚሸከም፣ ሳይበላ ይወድቃል
ብዙ፣ ቢተቹ ይሰለቹ
ብዙ ቢወልዱ፣ ሙያውን ዓይተው አንዱን ይወዱ
ብዙ ቢያወጉ፣ ይዘነጉ
ብዙ የሚያወራ ሰው ወሬውን ለማን እንኳ እንዳወራ ይዘነጋል
ብዙ ቸርነት ያመጣል ድህነት
ብዙ ዕውር ዐየሁ፣ እንዳንቺ የፈሰሰ የለም
ብዙ ከመናገር፣ ማዳመጥ ይበልጣል
ብዙ ከማውራት፣ ጥቂት መሥራት
ብዙ ከብት ለማርባት፣ አልቅትን ጠብቆ፣ ውኃ ማጠጣት
ብዙዎች ለብዙ ሲያውቁ፣ ለራሳቸው አይጠነቀቁ
ብዙዎች ይስጡህ፣ ብዙዎች አይጥሉህ
ብዙ ዝምታ፣ ይሆናል በሽታ
ብዙ ያይሻል፣ አንዱ ይወድሻል
ብዛት፣ አይደለም ጥራት
ብጤ፣ ከቢጤው
ብጥለው፣ ገለበጠኝ
ቧልትና ቅዘን፣ ቤት ያጠፋል
ቧልተኛ ሰው አንቱ ሳይባል ያረጃል
