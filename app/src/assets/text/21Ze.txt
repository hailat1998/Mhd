ዘመነ ግልምቢጥ ውሻ ወደ ሰርዶ አህያ ወደ ሊጥ
ዘመነ የሰጠው ቅል ድንጋይ ይሰብራል
ዘመነ የወለደው ንጉሥ የወደደው
ዘመደ ብዙ ጠላው ቀጭን ነው
ዘመዱን ያማ ገማ
ዘመድ ሲጣላ ያረክሳል
ዘመድ ሲፈራ ላሊበላ ሲኮራ
ዘመድ በዘመዱ አይጨክንም ሆዱ
ዘመድ ቢረዳዳ ችግርም አይጐዳ
ዘመድና መድኃኒት የተቸገሩ ዕለት
ዘመድና ሚዛን ከወገብ ይያዛል
ዘመድና እሳት ሩቅ በሩቅ
ዘመድና ዋንጫ እያለቀሰ ይመጣ
ዘመድና ገንዘብ ሳያስቡት ይገኛል
ዘመድና ፍየል ቤት አጥፊ ነው
ዘመድን ከዘመድ ጋር ማማት ዳቦ መግመጥ ነው
ዘመድን የሚወጉበት ጦር ጀንፎው አይለቀቅም
ዘመድ ከዘመዱ አህያ ካመዱ
ዘመድ ያረጀ በልቶ ያፈጀ
ዘመዶችዋ ሁሉ ይሏታል ግንድ አልብስ
ዘምቶ ተወረሰ
ዘምቶ ያረጀ በልቶ ያፈጀ
ዘረፋና ቀን ካልተሻሙበት ያልቃል
ዘሩ የጣቴ ምድሩ ያባቴ
ዘር ልትበደር ሒዳ እህል ሲሸት መጣች
ዘርቶ መቃም ወልዶ መሳም
ዘርቶ ያልበላ ዓምላክን ጠላ
ዘር ከልጓም ይስባል
ዘር ከልጓም ይጠቅሳል
ዘባራቂ ላባ ቀረሽ ዕብድ አስተኔ
ዘባራቂ ይወዳል ምራቂ
ዘንዶ የዳገት በረዶ
ዘንጋዳና ወታደር በመከር ጊዜ ይታይ ነበር
ዘንጋዳ ከቆረጡት አገዳ ሚስት ከፈቷት ባዳ
ዘንጋዳ ከቆረጡት አገዳ ዕዳኛ ከደረሱ ዕዳ
ዘንጋዳ የገለጠበ አባቱን የገላመጠ
ዘንግ ከተተከለ ልብ ተከፈለ
ዘኤውን ሲቋጥር አነቀው ነብር
ዘገየች ከረመች ቆይታ መጣች
ዘጠኝ ሞት መጣ ቢለው አንዱን ግባ በለው አለው
ዘጠኝ ድሃ ዘመድ ያለው በዓመቱ እራሱ እስረኛ ይሆናል
ዘጠኝ ጠጥቶ አሥረኛውን የወደደ ነደደ
ዘጠኝ ጠጥቶ አሥር የወደደ ዘጠኙ ተናደ
ዘፈን በበገና፣ ነገር በዋና
ዘፈን በከበሮ አዋጅ በደበሎ
ዘፈን አለ በገና፣ ነገር አለ በዋና
ዘፍኖ አያምር፣ እንኳን አልቅሶ
ዘጥ ዘጥ አቁማዳ ቂጥ
ዘር ልመና ሳይዙ ገና፣ ከተያዙ ብዙ ነው መዘዙ
ዛብ የሌለው ፈረሰኛ፣ ምሳ የሌለው ኮሶኛ
ዛፍ ሲወድቅ ከግንዱ፣ ሰው ሲቸገር ከዘመዱ
ዛፍ በሌለበት፣ እንቧጮ አድባር ይሆናል
ዛፍ ዝናብ ያስጥላል፣ ትልቅ ሰው ከዕዳ ያስጠላል
ዛፍ ያለቅርንጫፍ አይደምቅም፣ ሰው ያለሰው አይከብርም
ዛፎች ቢጠፉ ቁጥቋጦች ተሰለፉ
ዜማ በሐሌ ነገር በምሳሌ
ዝሆኑ ሳለ ዱካው
ዝሆን ለቀንድ፣ ባላባት ለትውልድ
ዝሆን ቂጡን ተማምኖ ግንድ ይውጣል
ዝሆን እነሆ ፍለጋው ወዴት
ዝሆን የዋለችበትን ትመስላለች
ዝሆን ጥርሱን አዝመራ ገብሱን
ዝም ማለት ከሞኝ ያስቆጥራል
ዝም ባለ አፍ ዝንብ አይገባበትም
ዝምብ ሲያቆሙ፣ ዝግን አይቅሙ
ዝምብ ቢሰበሰብ መግላሊት አይከፍትም
ዝምብ እሩቅ አይበር የሜዳ ልጅ ዱር አይደፍር
ዝምብ ከዓይን ጭራ ከዘባን
ዝምታ ለበግም አልበጃት አሥራ ሁለት ሆና አንድ ነብር ፈጃት
ዝምታ ወርቅ ነው መናገር ብር ነው
ዝም አይነቅዝም
ዝም ያለ ተንኮለኛ ይመስላል፣ አንብላ ያለ ስስታም ይመስላል
ዝርክርክ ከወንፊት የባሰ ዝክዝክ
ሳያጣሩ በግምት መናገር ተገቢ አይደለም
ዝቅ ቢል ከገብርዬ ከፍ ቢል ከዚያ ሰውዬ
ዝባድን ከውሻ እምነትን ከባለጌ አትሻ
ዝናር የሌለው ነፍጠኛ አለንጋ የሌለው ፈረሰኛ
ዝናብ ለዘር ጠል ለመከር
ዝናብ ሊጥል ሲል ይነፍሳል
ዝናብ ሲያባራ ከዋሻ ምን ሊሻ
ዝናብ ሳይመጣ ገና የውኃ መንገድ መጥረግ ደህና
ዝናብ ባይመጣ ሁሉ ቤት እንግዳ ባይመጣ ሁሉ ሴት
ዝናብና ልጅ ሲጠሉት ያከብር
ዝናብ ከደመና ነገር ከዋና
ዝናብ ካባራ ወደ ዋሻ
ዝንጀሮ መቀመጫዬ ይብሳል አለች
ዝንጀሮ ሰው ነበር ይላሉ ዱሮ
ዝንጀሮ ቢሰበሰብ ውሻ አይመክትም
ዝንጀሮና ጥዋ፣ ካፉ ነው
ዝንጀሮን በበግ ለውጠኝ ቢለው ጣፋጩን ትቼ አልማጩን
ዝንጀሮ እንሣሣቅ ካልሽ ነዶዬን መልሽ
ዝንጀሮ የቂጧን መላጣ ሳታይ በባልንጀራዋ ትሥቃለች
ዝንጅብል ማን ጋ ቢሉህ ማነኝ ትል
ዞር አሉ አልሸሹም
ዞሮ ዞሮ መዝጊያው
ዞሮ ዞሮ እራቱ ጥፊ
ዞሮ ዞሮ የዶሮ አንገት በማሰሮ
