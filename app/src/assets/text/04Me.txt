መሄድ መሄድን እያደራጀሁ፤እንደጉሬዛ አረጀሁ
መሄድ መመላለስ፤ ካሰቡት መድረስ
መሄድ መነሣት፤መከተል መሸኘት
መሄድ በጋ ነው ፤መቀመጥ ክረምት ነው
መሄድና መምጣት ፤ ማግኘትና ማጣት
መሄድ ያለዛቻ ብቻ፤ መሥራት የለ ሐሳብ ብቻ
መሄድ ያማረው እራቱን በጨረቃ ይበላል
መሆን በሆነ ዳሩ ግን ምን ይሆናል አገርህ ሩቅ ሆነ
መለመን የለመደ ምላስ፧በሕልሙ አቁማዳ ይዋስ
መላ እንደ ሴት ግርማ እንደሌሊት
መላክተኛ ከአጤ ቤት ይገባል
መልከ ጥፉ፤ በስም ይደግፉ
መልከኛ ከአጤ ቤት ይገባል
መልኩ የኔ ግብሩ ያረመኔ
መልካም ላባ ፤ከመልካም ወፍ ይገኛል
መልካም ልብ አይነካም
መልካም ሚስት ለባልዋ ዘውድ ናት
መልካም ሠሪ በልጆቹ፤ የጨረቃ ንጋት በወፎቹ ይታወቃል
መልካም ሱሪ ከተማሪ
መልካም ቆንጆI የላት መቀናጆ
መልካም በሬ ለእርሻ ዶማም አያሻ
መልካም ባል፤ መጥፎ ሴት ይገራል
መልካም ተመኝ፤ መልካም እንድታገኝ
መልካም ንግግር ቁጣን ያበርዳል፤ መጥፎ ንግግር ልብን ያናድዳል
መልካም አባት እጁን በልጁ ኪስ ይከታል
መልካም አድራጊ አበዳሪ ፤ ክፉ አድራጊ ተግደርዳሪ
መልካም ወሬ አጥንትን ያለመልማል፤ መጥፎ ወሬ ልብን ያደክማል
መልካም ወገን ፤ የፀሐይ ውጋጋን
መልካም ወጥ፤ እጅ ያስመጥጥ
መልካም ጭራ ለደብተራ
መልካም ፈረስ ለሩጫ፤ ሰጋር በቅሎ ለኮርቻ
መልክ በግምት ይገኛል ልብ ትልቅ ይመኛል
መልክ ታጥቦ አይጠጣም
መልኳ ባያምር ዓመሏ ያምር
መመራመር ያደርሳል ከቁም ነገር
መመሳሰል የጋራ ነው
መመከት ጋሻ አንግቦ ፤ መጸለይ ዳዊት አቅርቦ
መመጽወት ያድናል ከድህነት
መመጽወት ያድናል ከጸጸት
መምህራን ካሉ ፤ ዐዋቂዎች ይበዛሉ
መምሬ አይበሉም ጥሬ
መምከርማ ድሃ ይመክራል ሰሚ አጥቶ ይቀራል
መሠረት ነዋሪ፤ መሪና አስተማሪ
መሣሪያ ይዞ ጸሎት ካባ ለብሶ ማድቤት
መሥራት እንጂ ማፍረስ አያቅትም
መሪና ንፉግ እያደር ይቆጨዋል
መሪ የሌለው ጨንባሳ፤ ምርኩዝ የሌለወ አንካሳ
መራጭ ይወድቃል ከምራጭ
መሬት ላራሽ ፤ ነፍጥ ለተኳሽ
መሬት ሲያረጅ መጭ ያበቅላል
መሬት በድንበር ውበት በከንፈር
መሬት ባቅጣጫ መልክ ባፍንጫ
መሬት እናት፤ ዘር አባት
መሬት ከሰባ፤ ግዳይ ከሰለባ
መሬት የወደቀ ሥጋ ፤ ዐፈር ሳይዝ አይነሳም
መሬት ይገዟል፤ ዋጋ ያበዟል
መርጦ ይገዟል፤ ዋጋ ያበዟል
መርፌ መግቢያዋን እንጂ መውጫዋን አታይም
መርፌ ሰርቆ ማረሻ ቢተኩ ልብ አይሞላም
መርፌ ሲለግም ቅቤ አይወጋም
መርፌ ቢሰበሰብ ማረሻ አይሆንም
መርፌ ውጦ፤ ማረሻ መትፋት
መርፌ የራሷን ቀዳዳ ሳታይ ለብዙ ሰው ትጠቅማለች
መሮጥ ሲበዛ፤ ልብ ያፈርሳል
መሰስ ሲል ምን ደስ ይል
መሳሳሚያ ከንፈር፤ መገናኛ ድንበር
መስሎ ከመታየት ሆኖ መገኘት
መሥራት እንጂ፣ ማፍረስ አያቅትም
መስታወት ፊት ያሳያል፤ መስንበት ሁሉን ያሳያል
መስታወት ፊት ያሳያል፤ መሰንበት ይበጃል
መስከረም ባበባው ሠርግ በጭብጨባው
መስጠት ቤት አይፈታም
መስከረም የሚወልደው ንጉሥ የሚፈርደው አይታወቅም
መስጠት አያውቅ እራት፤ መምታት አያውቅ አናት
መስጠት የማያውቅ ፤የቁና እኩል
መሶብ ሰፍቼ፤ ለአጤ አበርክቼ
መሸሽማ አንባሳም ይሸሻል ፤መለስ ያለ እንደሆነ ሰውን ያበላሻል
መሸጥ የለመደ፤ እናቱን ያስማማል
መቀመጥ፤ መቆመጥ
መቀመጥ ቦና ነው፤ መሔድ በልግ ነው
መቀመጫዬ ይብሳል አለ ዝንጀሮ
መቀናጆ የሌለው በሬ፤ ደበሎ የሌለው ገበሬ
መቃን ከመግጨት ዝቅ ብሎ መግባት
መቃ እንዲያ ሲያምር አያፈራ፤ ወርቅ ቢሞላ አይዘራ
መቃዥትና መስከር፤ ላይመልሱ መበደር
መበለት በቄስ፤ ገበሬ በንጉሥ
መብሉ እኩል፤ ሥራው ስንኩል
መብላት ከሁለቱ ፤ መፍረድ በውነቱ
መብላት ከባዕድ፤ ምክርን ከዘመድ
መብሌ ሥንቆ፤ ምርኩዜ ሸንበቆ
መብሌን ይዤ ፤ ቅልውጤን ረሳሁት
መብላት ከባዕድ ምክርን ከዘመድ
መብልን ከባዕድ ኃዘንን ከዘመድ
መብል ያለመጠጥ እንጀራ ያለወጥ
መብረቅ የመታውን ወዘት አስተኛው
መብራት ለጨለማ አፍንጫ መያዝ እንዳይገማ
መተው ነገሬን ከተተው
መታለል ገደል መንከባለል
መታፈር በከንፈር
መታዘዝን ሳያውቁ ማዘዝ ፤ ታላቅ መዘዝ
መታጠቂያዬን አጥብቁልኝ
መቸር እጅ ሲያጥር
መቼ ገባህ ፊት፤ ምን በላህ ፍትፍት
መች መጣሽ ሙሽራ፤ መች ቆረጠምሽ ሽንብራ
መነኩሴ በቆብ፤ ወንበር በክታብ
መነኩሴ ቤት ሲሠራ ሐረግ ትሸሸጋለች
መነኩሴ ከደብሩ፤ አንበሳ ከዱሩ፤ ወጥተው ካደሩ
መነኩሴ ካልሞተ፤ ሥንዴ ካልሸተተ አይታወቅም
መነዛነዝ ያመጣል መዘዝ
መነገድ ለማትረፍ፤ መማር ለመጻፍ
መናኝ ለነፍሱ፤ አዳኝ ለጥርሱ ይገለግሉ
መናገር መልካም ነው፤ ማዳመጥ ይበልጣል
መናገር ሳያስቡ፤ ምላጭ መሳብ ሳያልሙ
መናገር ብር ነው ዝምታ ወርቅ ነው
መናፍቅ ለትርጓሜ፤ ትምባሆ ለልምላሜ
መንቀጥቀጥ፤ እንደወላድ ምጥ
መንቻካ ሴት አትሆንም ባለቤት
መንካት ያደርሳል ከመንካት
መንዜ እንደሚለው እስኪ ከቁርበቴ ልምከር
መንደር በልጆች፤ አገር በገበሬዎች
መንደር ከዋለ ንብ፤ አደባባይ የዋለ ዝንብ
መንገደኛ ከስንቁ፤ ነጋዴ ከወርቁ
መንገዱ የተልባ፤ ወጥ ይሁንልህ
መንገድ ለቀደመ፤ ውኃ ለገደበ
መንገድ ሳለ በዱር፤ በቅሎ ሳለ በእግር
መንገድ በወሬ፤ ጠላ በአቦሬ
መንገድ ባሳብ አይደረስም
መንገድ ከመንገድ ያደርሳል
መንገድ ከሽንት ይቀራል
መንገድ ካገር ልጅ ፤ ምክር ከጨዋ ልጅ
መንገድ ካገር ልጅ ፤ ስደት ከሹም ልጅ
መኖሪያዋን ትታ መዞሪያዋን
መኖሪያውን ትተው 1 መናገሪያውን
መኖር ማለት፣ ብርሃን መሰንበት
መኖር ማለት፣ ብርሃን መስታወት
መኖር በከንቱ ፤ ሰው አለቤቱ
መከራና ፍዳ፣ እንግዳና ሞት በድንገት
መከራና ጉም፤ እያደረ ይቀላል
መከራን መሸፈን ፧ እግዜርን ማመን
መከራን የቻለ ፤ አሸናፊ ነው
መከራው ያላለቀለት በሬ፤ ከሞተ በኋላ ቆዳው ለነጋሪት ይጠፈራል
መከፈንና መሸፈን ፤ እግዜርን ማመን
መካር የሌለው ንጉሥ ፤ ያለ አንድ ዓመት አይነግሥ
መክሮ ልብ አይደል፤ አፏጭቶ ጥርስ አይደል
መክዳትና መኮብለል ፤ ወድቆ መንከባለል
መክፈልት ሲሹ መቅሰፍት
መኮርኮሚያ ያላገኘ፤ መዘርጊያን ተመኘ
መወለድ ቋንቋ ነው
መወለድ ካለ ማዘን አይገድም
መዋዕል ለፍስሐ ፤ ዕድሜ ለንስሐ
መዋጋት ከድርጅት፤ መብል ከጠቦት
መውጫህን ሳታይ አትግባ
መውደዱንስ አንተን እወዳለሁ ኋላ ወዴት እገባለሁ
መዘዙን ሳታይ መልኩን ዐይታ
መዝሙር በሐሌ ፤ ነገር በምሳሌ
መዝገብ ቢጠፋ ቢጠፋ ባገር፤ ቤት ቢላላ በማገር
መድረሻ ያጣ ዱቄት ፣ከነፋስ ይጠጋል
መጀመሪያ ስሕተት የኋለኛው ዕብደት
መጋኛና ዘበኛ አርፎ አይተኛ
መግረፉን ግረፉ ፤ ግን ከባት አትለፉ
መጓጓት ያከሳል
መጠንቀቅ፣ ከመለጠቅ
መጠየቅ ያደርጋል ሊቅ
መጠጥ ለጨዋታ ወንድም ለግርግርታ
መጠጥ ከጨዋ ልጅ፤ ምክር ከድሃ ልጅ
መጠጥ ከጨዋ ልጅ፤ ምክር ካገር ልጅ
መጠጊያ ያጣ ዱቄት ከነፋስ ይጠጋል
መጣ ዝም ብሎ፤ ሔደ ተናግሮ
መጣደፍ መቸኮል፤ መረዋና ደወል
መጣፍ ከመከረው! መከራ የመከረው
መጥረቢያው የተውሶ ፤ ጠፋ ተመልሶ
መጥፊያው መልሚያው፧ መስሎ ይታየዋል ለሰው
መጥፎ ሣር ይለመልማል እንጂ አይጠፋም
መጥፎ ወሬ ይበራል፤ መልካሙ ይተኛል
መጨነቅ የመጠበብ እናት
መጫር ያበዛች ዶሮ ፤ የመታረጃዋን ካራ ታወጣለች
መጭ ብሎ ቢመጣ፤ ብር ብሎ ቀደመው
መጭ መጭ፤ ከሚሉት በቅሎ መጫሚያ
መጻፍና ተማሪ ፤ ቀለበትና ድሪ
መፍረሱ ላይቀረኝ ለምን ፈጠረኝ
መፍራት ለመታማት
መፍታት ሳለ መሞት
ሙልጭ እንደ ሰበቆ እንጣጥ እንደፌቆ
ሙሽራ በሚዜ፤ ንስሐ በኑዛዜ
ሙሽራዋስ እኔ፤ ዶሮዋን ማን በላት ካለኔ
ሙቅ ውኃና፤ የሰው ገንዘብ አይጠቅምም
ሙታንን ከማመስገን ፤ ሕያዋንን ማስተንተን
ሙት ለሙት ያለቅሳል
ሙት መውቀስ ፤ ድንጋይ መንከስ
ሙት ይዞ፤ ይሞታል
ሙቶ የተነሣ እግዚአብሔርን ረሳ
ሙክት ሲሰባ ከካራ ይታከካል፤ ባለጌ ሲከበር ይፎከፉካል
ሙዙን ላጥ ዋጥ
ሙዙን ሳላይ መዘዙን
ሙያ በልብ
ሙግት ላፈኛ አብቹ ለጌኛ
ሙግት ያውቃል፤ ይለቃል
ሚስቱን ጠልቶ፤ካማቱ ቤት ተሸሸገ
ሚስቱ ክፉ ባቄላ እራቱ፤ ብሳና ዕንጨቱ ኃዘን ነው ቤቱን
ሚስቱ ደግ፤ ሥንዴ እራቱ፤ ወይራ ዕንጨቱ፤ ደስታ ነው ቤቱ
ሚስትህ አመዳም፤ ጐራዴህ ጎመዳም
ሚስትህ አረገዘች ወይ ቢለው ፤ ማንን ወንድ ብላ አለው
ሚስትህን ስደድ ፤ በሬህን እረድ ይላል የባለጌ ዘመድ
ሚስት ባታብል ባልዋን ትወልዳለች
ሚስትና ዳዊት ከብብት
ሚስት ከፈቷት ባዳ፤ ማሽላ ከተቆረጠ አገዳ
ሚስት ፈትቶ ካማት መቀለብ ፤በእንፉቅቅ መሔድ
ሚዜ ቢከተል አሽከር ይመስላል ለጊዜው
ሚያ ባልኩ፤ ፍየል ከፈልኩ
ሚዳቋ እንደ አንበሳ እጮህ ብላ ተሰንጥቃ ሞተች
ሚዳቋ ቀስ ብላ ስትሔድ የተያዘች ትመስላለች
ሚዳቋ ዘላ ዘላ ከምድር
ማለዳ የምትለቅምን ዶሮ ጭልፊት አትጠልፋትም
ማልደው ቢነሱ እኩለ ቀን አይደርሱ
ማሕሌት በግርግታ ዳዊት በቀስታ
ማማት የለመደ አፍ ሲዶልት ያድራል
ማማው ምረት፤ ማሽላው ቅንብቢት
ማማው ከጉልበት፤ ማሽላው ከእንብርት
ማምሻም ዕድሜ ነው
ማረገ ቢስ እራቱ ገሚስ
ማረፍና መራገፍ ፤ እየበሉ መንገፍገፍ
ማሩን አምሮ፤ ወተቱን አጥቁሮ
ማር ሲሰፍሩ ማር ይናገሩ
ማር ሲበዛ ይመራል
ማር ሽጦ ምን ይበሏል ፤ ልጅ ጠልቶ ምን ይወዷል
ማር ነክቶታል ብለህ እጅህን አትላስ
ማርና ቅቤ ይጣፍጣሉ! ከየት ይገናኛሉ
ማርና ንብ፤ ጽህፈትና ንባብ
ማርና ወተት፤ ምን አገናኝቶት
ማር አገባ አገባ ፤ ገደል ገባ
ማስጠንቀቂያም አትንሳኝ፤ መጠንቀቂያም አታድርገኝ
ማሽላ ለማሽላ፤ ተያይዞ ቆላ
ማሽላ ሲያር ይሥቃል፤ ትዕቢተኛ ሲንደላቀቅ ይወድቃል ማሽላና ነገር፤ ካንገት ካንገቱ
ማሽላና ዘንጋዳ፤ መከታና ጓዳ
ማቅ ይሞቃል፤ሻሽ ይደምቃል፤ ገቢውን ባለቤት ያውቃል
ማባበል፤ መቅለል
ማባበልና፤ ማንቆሻበል
ማተብና አንገት፤ ክታብና ደረት
ማኀበር ቀረ፤ ሴረኛ ተሻረ
ማኀፀን መዋኛ ቤተመቅደስ መገኛ
ማን ሊስምሽ፤ ታሞጠሙጫለሽ
ማን ቢያሮጠኝ ፤ሱፋጭ ቆረጠኝ
ማንነትህን እንዳውቅ ጓደኛህን ንገረኝ
ማን አለ መርማሪ አለ ፈጣሪ
ማን ያልነበረ፣ ማን ያልተቀበረ
ማን ያርዳ የቀበረ፤ ማን ይናገር የነበረ
ማን ያውቃል ባላገር፤ ማን ያጠብቃል ማገር
ማን ያውቅ አገር፤ ማን ያጥብቅ ማገር
ማን ይሙት ጠላት፤ ማን ይኑር አባት
ማንን ታሸንፋለህ፤ ሚስቴን
ማወቅ መላቅ፤ አለማወቅ መናቅ
ማወቅ እናውቃለን ፤ ብንናገር እናልቃለን
ማውራት ነው ሴትነት፤መሥራት ነው ወንድነት
ማውራት ነው ድህነት፤ መሥራት ነው ጌትነት
ማዕረገ ቢስ፤ እራቱ ገሚስ
ማየት ከመልአክ፤ መቀበል ከአምላክ
ማጀት በጎረሰ፤ ደጃፍ በመለሰ
ማጀት ያጠለቀው፤ ጉልቻ የላቀው
ማግኘት ማውጣትን ያስለምዳል
ማግኘት ማውጣትን ይመልሳል
ማጣትና ማግኘት ጆሮ ለጆሮ
ማጣት ከሰማይ ይርቃል
ማጥፋት፣ በትንሽዋ ጣት
ማጭዱም ገመዱም ከሣሩ ውስጥ ነው
ማፈር ከሌለ፤ ክብር የለም
ማፈር ከብዙ ነገር ይጠበቃል፤ አለማፈር በብዙ ነገር ያስጠይቃል
ሜዳ መራመድ ሳታውቅ ፤ተመሰላል መውጣት ማን አስተማራት
ምለህ በክርስቶስ ተገዝተህ በቄስ
ምላሱ አይታጠፍም
ምላስ ቢጥም ቀዶ ይጠቅም
ምላስ ይቀባል፤ ጥርስ ይወጋል
ምላጭ ለምላጭ ጠፍር ለመለመጫ
ምላጭ ምላጭን አይቆርጠው፣ ሰው ሰውን አይበልጠው
ምላጭ ቢያብጥ በምን ይበጡ ውኃ ቢያንቅ በምን ይውጡ
ምላጭ አይበጥ፤ ያበጠውን ያፈርጥ
ምስጢር ከቤት ፤ምክር ከጎረቤት
ምስጢር የባቄላ ወፍጮ አይደለም
ምስጢር ይደበቃል፤ ወፍጮ አይደለም
ምርት ከገለባ፤ ግዳይ ከሰለባ
ምርቅና፣ ፍትፍት
ምሳሌህ ሁሉ አንካሳ ነው
ምስለኔ ሁሉ እንደኔ
ምስር መዝራት ሙያ ማጣት፤ አተር መዝራት ወይ ብልሃት አለች ጦጣ
ምስርሽን በጥጥሽ
ምስር ብልት ይቀስር
ምስር እራቱ ፤ምስር ቢያጣ ሞቱ
ምስር ይሰብራል፤ ጓያ ያማርራል
ምስክር ለበለጠ አውድማ ለመለጠ
ምስክር ቢያድር ይለወጣል ሽንፍላ ቢያድር ይመለጣል
ምስክር ከበለጠ ባቄላ ከፈጠጠ
ምስክር ከተጠራ መስዋዕት ከተሠራ
ምስክር ያለው ሙግት አያዳግትም ለመርታት
ምስጋና አዋቂን ያበራታል ቂልን ያሳብዳል
ምስጥ ከምድር ውስጥ
ምቀኛ አታሳጣኝ
ምቀኛ የኑሮ መጋኛ
.ምቀኛ ጠላቱን ይተካል ወዳጁን ይንቃል
ምነው ቢገዙ መድን ካበዙ
ምናልባት ቢሰበር አናት ቅቤ ሿ ለመተኮሻ
ምንም ሴት ብታውቅ በወንድ ያልቅ
ምንም በሙቱ አራድማ ሸምቱ
ምንም ቢሆን ሥር ነው እንጂ እጢ አይደማም
ምንም ቢሆን ጉፋያ ሥጋ ሥጋ ነው
ምንም ቢታረስ በዘጠና ቤቱ አይለቅም ቀጠና
ምንም ቢቸገሩ ተበድሮ ጋሬዳ
ምንም ቢያጠምዱ በዘጠና ቤቱን አይተው ቀጠና
ምንም ቢጠም መንገድ ምንም ቢከፋ ዘመድ
ምንም ቢፋቀሩ አብረው አይቀበሩ
ምንም ብቀጥን ጠጅ ነኝ ምንም ብደኸይ ጨዋ ነኝ
ምንም ብታውቅ ከዳኛ ጋር አትሟገት
ምንም ብታፈገፍጊ ከግድግዳ አታልፊ
ምንም ብትሞቺ እንዴት አደርሽ አንቺ
ምንም ብወድህ በወንድሜ ግንባር ደም አልይብህ
ምንም ብጠላው በወንድሜ ግንባር ደም አልይብህ
ምንሽም ምንሽም አያምረኝ ከመሄድሽ በቀር
ምን በእግሩ ቢመጣ በእጁ እንዳይመጣ አለ ዳኛ
ምን ቢለፈልፉ ድካም ነው ትርፉ
ምን ቢነግሡ በጅ አይካሱ
ምን ቢኖሩ ከሞት አይቀሩ
ምን ቢከፉ አሳብ ነው ትርፉ
ምክር ለሚሰማ፤ ውኃ ለቄጠማ
ምክር ተቀባይ ሲያጣ ተመልሶ ወደባለቤቱ ይመጣ
ምክር ከሽማግሌ ነው ወንዝ መሻገር ከጐበዝ ነው የሽማግሌን ምክር መቀበል አለብህ
ምክር ከድሃ ነበርሽ ማን ቢሰማሽ
ምክር ዝክር በምድር ልጄ ተመከር
ምክር የብልህ ሀብት የግልህ
ምክንያት እንደሴት ግርማ እንደሌት
ምድር ሲደላደል ማሳ ሲታደል ተወለድኩኝ አለ ጦጣ
ምድር በአለቃ ሰማይ በጨረቃ
ምድር በወለደች ነደደች
ምድር በዛፍ ሕግ በመጽሐፍ
ምድር በዶሮ ያውስ ማን ገብሮ
ምጡን እርሺው ልጁን አንሺው
ምጥ ለእናትየዋ አስተማረች
ሞተ በለኝ ከፈኔን አለ በለኝ ቀለቤን
ሞቴን ሞት ወሰደው
ሞትህ እንደሕይወትህ ሕይወትህ እንደሞትህ
ሞት ካልቀረለት ምክንያቱ በይሁዳ ሆነበት
ሞት ላይቀርለት ምክንያት ባልሆነበት
ሞት ላይቀር ፍርኃት ዓመል ላይቀር ቅጣት
ሞትም ሞት ነው ያህያ ጉበት ነው
ሞት ርስት ነው መፍራቱ ለምንድነው
ሞት ሲደርስ ቄስ ጦር ሲደርስ ፈረስ
ሞት ሲገድል መቃብር ሲቀበል በቃኝ ጠገብኩ አይል
ሞት በአቤት ተዝካር በሮቤል
ሞት በእንቅልፍ ይለመዳል
ሞት በጥር በነሐሴ መቃብር
ሞት ቢዘገይ የቀረ ይመስል
ሞትና ዕድሜ ቢፈሩት አይቀርም
ሞትን ማሰብ ከሁሉ መሰብሰብ
ሞትን የሰጠ ቀባሪ አይነሳም
ሞትን ያህል ዕዳ መቃብርን ያህል እንግዳ
ሞት አይለመድ ጐሽ አይጠመድ
ሞኝ ሁለት ጊዜ ይሥቃል
ሞኝ ለራሱ ያውቃል
ሞኝ ለጠበቃው ምስጢር ይሸሽጋል
ሞኝ መካሪውን ባለጌ አክባሪውን አይወድም
ሞኝ ሰው ሁለት ጊዜ ያለቅሳል
ሞኝ ሲናገር ብልህ ያዳምጣል
ሞኝ ሲቃበጡት የመቱት ይመስለዋል ሞኝ ሲያከብሩት የፈሩት ይመስለዋል
ሞኝ በብልህ ይሥቃል
ሞኝ ቢስቱት የወጉት አይመስለውም
ሞኝ ቢቆጡት የመቱት ይመስለዋል
ሞኝ ቢፈርዱለት አያውቅ ቢፈርዱበት አያውቅ
ሞኝ ቢፈርዱ ሞኝ ይወልዱ
ሞኝ ባያፍር የሞኝ ዘመድ ያፍር
ሞኝ ቤት ቢሠራ በልጥ ይመራ
ሞኝ ተላላ አበላል የት ያውቃል ፈትፈትውሲያጐርሱት መዋጥ ያቅተዋል
ሞኝ ተናጋሪ ክፉውን በፊት ደጉን በኋላ
ሞኝ ነጋዴ በራሱ መቀማት ሳያዝን ጓደኛው በማምለጡ ይቆጫል
ሞኝና ወረቀት ያስያዙትን አይለቅም
ሞኝና ወፍራም ራሱን አያውቅም
ሞኝና ውኃ እንደወሰዱት ይሔዳል
ሞኝና ጐታ እንዳይንገላታ
ሞኝን ለሣቅ ስልቻን ለስንቅ
ሞኝ አሞራ ያባቱን ዋሻ ይጠየፋል
ሞኝ አሳላፊ ወንድሙን ይጐዳል
ሞኝ አንዳጅ ግንዱን በውስጥ ጭራሮውን በላይ
ሞኝ አያውቁብኝም ባይ
ሞኝ እንደነገሩት በቅሎ እንዳሰገሩት
ሞኝ ከመካሩ ቤት እሳት አይሞቅም
ሞኝ ከመካሪው ዕውር ከመሪው ይጣላል
ሞኝ ከመውለድ ማስወረድ
ሞኝ ከጠገበበት አይወጣም
ሞኝ ካመረረ በግ ከበረረ
ሞኝ ካገደደ ልጅ ከለመደ
ሞኝ ካገደደ ልጅ ከለመደ
ሞኝ ወርውሮ ቢስት የወጋ አይመስለውም
ሞኝ ወታደር ሚስቱን ጥሎ መንደር
ሞኝ ውኃ ሲወስደው ይሥቃል
ሞኝ ዝም ሲል ዐዋቂ ይመስላል
ሞኝ የለቱን ብልህ ያመቱን
ሞኝ የመከሩት ዕለት ቁንጫ የጠረጉ ዕለት ይብሳል
ሞኝ የተከለውን ልባም አይነቅለውም
ሞኝ የያዘው ብር ለብልህ ስንቁ ነው
ሞኝ የያዘው ፈሊጥ ውሻ የደፋው ሊጥ
ሞያ ያለ መልክ ብቻ ዓመል ያለ ነገር ብቻ አስቸጋሪ ለጋብቻ
ሞፈር ቆራጭ እርፍ አይታየውም በግላጭ
