ፈላ ገነፈለ ተሞላ ጐደለ
ፈረሰኛ ሲሮጥ እግረኛ ምን አቆመው
ፈረሰኛ የወሰደው እግረኛ አይመልሰውም
ፈረሱም ይኸው ሜዳውም ይኸው
ፈረስ ሲያጠብቅ ልጓም አይለቅ
ፈረስ በራሪ በቅሎ ሰጋሪ
ፈረስ ቢያነክስ አህያ ታጉዝ
ፈረስ ቢጠፋው ኮርቻ ገልቦ አየ
ፈረስ ዐውቃለሁ ስገታ እወድቃለሁ
ፈረስ ያደርሳል እንጂ አይዋጋም
ፈረስ ጥሎ ይደነግጣል በቅሎ ጥሎ ይግጣል
ፈረንጆች እንደመረፌ ይገቡ እንደዋርካ ይሰፉ
ፈሩ ፈሩ ማጀት አሩ
ፈሪ ለእናቱ ይገባል
ፈሪ ለእናቱ ጀግና ለጀግንነቱ
ፈሪ በገዛ ጠቡ ገላጋይ ይሆናል
ፈሪና ንፉግ እያደረ ይቆጨዋል
ፈሪን በውኃ ውስጥ ያልበዋል
ፈሪ እንዳይሉኝ አንድ ገደልሁ ጀግናም እንዳይሉኝ አልደገምሁ
ፈሪ ካልጋ ላይ ይወድቃል
ፈሪ የናቱ ልጅ ነው
ፈሪ ፈራና ከጉድባ ቢተኛ ጆሮውን በላው ያይጥ ቀበኛ
ፈርተው ድንጋይ ቢወረውሩ ጅብ ወጣ ከዱሩ
ፈስ በወረንጦ እየተለቀመ ነው
ፈስቶ ቂጥ መያዝ
ፈስ ያለበት ቂጥ ዝላይ አይችልም
ፈትል ሲረዳዳ አንበሳ ያስራል
ፈዛዛ እያንቀላፋ ይገባ ፈፋ
ፈጅቶ ከሚያጠግበኝ እስቲበርድ ይራበኝ
ፈገግታ የልብ አለኝታ
ፈጣሪን ያህል ጌታ ርስትን ያህል ቦታ
ፈጥነው የገመዱት ፈጥኖ ይበጠሳል
ፈጥኖ መስጠት ኋላ ለመጸጸት
ፈጭታ የነበረች ላመልማሎ ኮራች
ፉት ቢሉት ጭልጥ
ፊተኛው ወዳጅህን በምን ቀበርከው? በሻሽ ምነው? ኋለኛው እንዳይሸሽ
ፊት ከወጣ ጆሮ ኋላ የበቀለ ቀንድ በለጠ
ፊት የተናገረን ሰው ይጠላዋል ፊት የደረሰን ወፍ ይብላው
ፊት ያሞጠሙጧል ኋላ ያፏጯል
ፊት ያሞጠሙጣል ኋላ ይስሟል
ፊት ጆሮ ይበቅላል ኋላ ቀንድ ይበቅላል
ፊደል ያወቀ ሁሉን አስለቀቀ
ፋሲል ሲፈርስ ጐንደር ይታረስ
ፋሲካን ሊያገኙ ሑዳዴን ይመኙ
ፋሲካ የሌለው ጦም ደስታ የሌለው
ፋቂ ቁርበቱን አናጢ ዕንጨቱን
ፋኖ ቢሰማራ ከጠላት ሊበላ
ፌቆ ስትዘል አትፈራ ገደል
ፌንጣ ብትቆጣ አንድ እግሯን ታጣ
ፌንጣ ብትቆጣ እግሯን ጥላ ሔደች
ፌንጣ አቅሟን ዐታውቅ ትንጣጣ
ፍላጐት አይረግፍም ካልከሰሙ እንደፍም
ፍልፈል ሳትጠረጥር አጥር አትመንጥር
ፍረድ ለነፍስህ ብላ ለከርስህ
ፍሬ ለመብል ስንቅ ባገልግል
ፍርድ ለልጅ ጥራጊ ለደጅ
ፍርድ ለተቀማጭ ወጥ ለቀላዋጭ
ፍርድና ፍትፍት በየፊት
ፍርድና ፍትፍት ወደፊት
ፍርድ አያውቅ ዳኛ ተገን አያውቅ እረኛ
ፍርድ እንደ አሉላ ጽድቅ እንደ ላሊበላ
ፍርድ ገምዳይ እውነት አጉዳይ
ፍርድ ጐደለ ደሃ ተበደለ የሚል ንጉሥ አይታጣ
ፍቅርህን የፈለገ ልጅህን ጥልህን የፈለገ የላም ልጅህን
ፍቅር ሲጠና ቆሎ ያጓርሳል
ፍቅር ያሰከረው ነግቶም ያገረሻል
ፍቅር ያስራል ዕውቀት ያስከብራል ጥበብ ያኮራል
ፍቅር ይታወቃል በእግር
ፍቅርና ጦር ይጥላል ካጥር
ፍትፍት ለልጅ ጥራጊ ለደጅ
ፍንክች ያባ ቢላዋ ልጅ
ፍንጥር ፍንጥር እንደሽንብራ ያባ ምንትዋብ ፉከራ
ፍየል ላምስት ዶሮ ለባልና ሚስት
ፍየል መንታ ትወልድና አንዱን ለመጽሐፍ አንዱን ለወናፍ
ፍየል በልታ በበግ አሳበበች
ፍየል በግርግር እናቱን ይሰርር
ፍየልና ቀበሮ ምጥማጥና ዶሮ
ፍየል ከመድረሷ ቅጠል መበጠሷ
ፍየል ወዲህ ቅዝምዝም ወዲያ
ፍየል የለኝ ከነብር ምን አጣላኝ
ፍየሏን እንደበግ
ፍዳ ለኀጥሃን እሴት ለጻድቃን
ፍጥም አያናግር የጐርፍ ሙላት አያሻግር
ፍጥም ያቆማል ዕርቅ ይጠቀልላል
ፍጥም ያውላል አቧራ ያስላል
ፍጥምጥም አፍራሽ ቤተክርስቲያን ተኳሽ
ፎክሮ መሸሽ ታሪክ ያበላሽ
