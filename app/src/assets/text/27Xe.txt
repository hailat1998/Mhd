ጠላ ሲሉት ሽምጥጥ ኮሶ ሲሉት ስቅጥጥ
ጠላ በማቶቱ እንጀራ በሌማቱ
ጠላትህን ውኃ ሲወስደው እንትፍ ብለህ ጨምርበት
ጠላትህን የምትጠነቀቀው አንድ ጊዜ ወዳጅህን የምትጠነቀቀው ሁልጊዜ አድርገው
ጠላት ሲነሳብህ የወዳጆችህን ቁጥር አበርክት
ጠላት በጥርስ ሲገኝ እባክህ አታስጐምጀኝ
ጠላት ቢያባብሉት ወዳጅ አይሆንም
ጠላት ባጭር ታጥቆ ዘገር ነጥቆ
ጠላትን ለማግኘት ሲጐረጉሩ በወዳጅ ይጀምሩ
ጠላትን በጦር አባትን መጦር
ጠላት የሌለው ወዳጅ አያሻውም
ጠላት ይቀባል ጥላት
ጠላና ወጥ ያነሰው ደረቅ
ጠላና ዝና እለቱን አይደርስም
ጠላና ጉተና እለቱን አይደርስም
ጠላኝ ማለት ያስጠላል ልግደል ማለት ያስገድላል
ጠላ ሥር ነገር ካገር
ጠላ ካሰከረው ወተት ያሰከረው
ጠላው ሳይገባ ማቶቱ፣ ቀንዱ ሳይገባ ጅራቱ
ጠላው የባዕድ አሳላፊው ዘመድ
ጠላ ያለ አተላ ጠጅ ያለ አምቡላ
ጠልቶ ለጠላት አስሮ ለእስራት
ጠመንጃ ራሱ ገድሎ ራሱ ይጮሃል
ጠመንጃ ያለጥይት ዱላ ወንድ ያለ ሴት ቀውላላ
ጠመንጃ ያለጥይት ዱላ ወንድ ያለ ሴት ድሃ
ጠመደ ናበሬ ናዝሆን መቼም እንዳይሆን
ጠማማ ዛፍ በጊዜው ካልቀና አይስተካከልም
ጠረፍ ያለ ባላንጣ ቤት ያለ ጣጣ
ጠርቦ ለደጁ ፈርዶ ለልጁ
ጠርጥር ከምግቡ ውስጥ አለ ስንጥር
ጥንቃቄ ካላደረጉ ለአደጋ ይጋለጣሉ
ጠቃሚ ከእሪያ ይመጣል አጥፊ ከጉልበት ይወጣል
ጠቋሚ ጠቃሚ
ጠበቃ ታፈጀ በርበሬ ታረጀ
ጠበቃና ቅል ባጠገብ ይውላል
ጠባ ለኪዳን መሸ ለቁርባን
ጠባቂ ያላት በግ ላቷን እደጅ ታሳድራለች
ጠባብ አልጋ የግድ ያስተቃቅፋል
ጠባይ ሲያረጅ ባሕርይ ይሆናል
ጠብ ባለበት ቤት ዶሮ ትሞት
ጠብ ተጀመረ አንበሳ ላምን ሰበረ
ጠብ ተጀመረ ያ ልጅሽ አለ? ልጄ ሲል የነበረ
ጠብ ካለበት ቤት ዶሮ ከቆጥ ትሞት
ጠብ ያሻ መኮንን የዶሮ ሻኛ አምጡ ይላል
ጠንቋይ ለራሱ አያውቅ መድኀኒቱ ላዋይ
ጠንቋይ ባያሳምን ያጠራጥር
ጠንቋይ አባይ ቤት ያስፈታል
ጠያቂ ባይኖር ሁሉ መምህር
ጠያቂ የለም እንጂ ከድሃ ምክር ይገኛል
ጠይብ በገል ይበላል
ጠጅ ለወረት ወዳጅ ለችግር እለት
ጠጅ ለጨዋ ልጅ መጫወቻ ለባለጌ ልጅ መማቻው
ጠጅ በብርሌ ነገር በምሳሌ
ጠጅና መኮንን ድሃና ጐመን
ጠጅ የሌለበት አበጋዝነት
ጠጅ የወረት ወዳጅ
ጠጅ ይሻላል በመጠኑ የጨዋ ልጅ ይበልጣል በቀጭኑ
ጠገብሁ ያለውን ብላ አትበለው ፈራሁ ያለውን ድፈር አትበለው
ጠጉራም ውሻ አለ ሲሉት ይሞታል
ጠፍር መጫኛ ቁርበት መጋኛ
ጠፍር በሊታ ብትሔድ ልጓም በሊታ መጣች
ጡት መጥባት የናት
ጢምህን እጠላለሁ መሳምህን እወዳለሁ
ጢም የሌለው መምህር አጸድ የሌለው ደብር አምሮ አያምር
ጢሰኛ ሲቆይ ባለርስት ይሆናል
ጣል በደጅ እሰር በፍንጅ
ጣመኝ ድገመኝ
ጣት ገማ ተብሎ ተቆርጦ አይጣልም
ጣዝማ ሰርሳሪ ዳኛ መርማሪ
ጣይ ያየውን ሰው ሳያየው አይቀርም
ጣጣ ፈንጣጣ ድንጋይ ፈለጣ
ጣፊያ ቢነሷት ታናሽ ታላቅ ላኩልኝ አለች
ጣፋጭ ፍቅር ሲያረጅ ፍቅረኞችን ያፋጅ
ጤና ከሀብት ወፍጮ ከከብት አይቆጠርም
ጤፍ መፍሰስሽን ቢያይ ገበሬ ባልዘራሽ
ጤፍ ቢሰኩ ሰማይን ቢያኩ አይገኝም ልኩ
ጤፍ አይቀላ የጨዋ ልጅ አይጠላ
ጤፍ አጐደለ ቢለው ገብስ እንዳይሰማ አለው
ጤፍ ክዘመዷ ጐታ ትሞላለች
ጤፍ ካላረሙ አይሰማ ሥጋ ካልሰነበተ አይገማ
ጥለውት የመጡትን ጓደኛ ዙረው አያዩትም
ጥላና ሸኚ ቤት አይገቡም
ጥልቅ ብዬን ውኃ ወሰዳት
ጥል ያለሽ በዳቦ
ጥል ያጠላላ ኮሶ ዛፍ ይጠላ
ጥምባሆ ለምን ይበጃል ያስተዋውቃል
ጥምብ ባለበት ቁራ ይዞራል
ጥምድ እንደበሬ ቅንት እንደገበሬ
ጥምጥም የሌለው መምህር አጸድ የሌለው ደብር
ጥሩ መስሎ አተላ ፍሬ መስሎ ገለባ
ጥሩ እንደብርሌ ቀይ እንደበርበሬ
ጥሩ ወዳጅ ጥሩ ጠላት ይሆናል
ጥሩ ድህነት ጥሩ ነፃነት ጥሩ ሀብት መልካም እርስት
ጥሬ ለዶሮ ግልገል ለቀበሮ
ጥሬና ክፉ ንግግር ሆድ ያሻክራል
ጥርስና ከናፍር ቢደጋገፍ ያምር
ጥርስና ከናፍር አብሮ ይደማል
ጥቂት ሕመም ታመህ ወደጅ ጠላትህን እየው
ጥቂት ሥጋ እንደመርፌ ትወጋ
ጥቂት ያላት እረፍት የላት
ጥቂት ጥቂት ኤሊም ትሔዳለች ካሰበችበት ትደርሳለች
ጥቃት ከጥንብ ይገማል
ጥቅልል ያለን ጠጉር ዘርዘር ያለ ሚዶ ያስነሳዋል
ጥበብ ያስከብራል ሀብት ያስጨፍራል
ጥሩ ወዳጅ ጥሩ ጠላት ጥሩ ጠላት ጥሩ ወዳጅ ይሆናል
ጥንብ ባለበት ቁራ ይዞራል
ጥንቱንም ባልዘፈንሽ ከዘፈንሽም ባላሳፈርሽ
ጥንቱንም የተውሶ ጠፋ ተመልሶ
ጥንቱን ሲሉህ ቡዳ ቆዳ ይዘህ ሜዳ
ጥንቸልም ለሆዷ ዝሆንም ለሆዱ አብረው ውኃ ወረዱ
ጥንቸል እንደ ዝሆን እጮሃለሁ ብላ ተሰንጥቃ ሞተች
ጥንቸል እንዳቅሟ ታግታለች
ጥዋት ሽሮ ማታ ዶሮ
ጥዋት ከበላተኛ ማታ ከጾመኛ
ጥዋፍ ያበራል ከሳሽ ይመራል
ጥይት እይር ፈትል ድውር
ጥይት የፈራትን ትወጋለች
ጥጃ ሣር ይበላል ቤቱ ዕዳ ይሞላል
ጥጃ ቢሳሳት ከናቱ ነገር ቢሳሳት ከጧት
ጥጃ ቢፈነጭ በሜዳ ውኃ ቢሔድ በጉድጓዳ
ጥጃ ጠባ ከሆድ ገባ
ጥጋበኛና ውኃ ሙላትን ቁመህ አሳልፈው
ጥጋብ ቢሻህ ባቄላ ቢሻህ ችላ
ጥጋብ ቢያምርህ ጠላ መግዛት ቢያምርህ ችላ
ጥጋብን ወደኛ በል ጥጋበኛን ወዲያ በል
ጥጋብ የማይችል አህያ ነው
ጥጥ ለፈታይ ሽልማት ላገልጋይ
ጥጥና ሹም እያደር ይከዳል
ጦም ከማደር ዳቦ ቀርቅር
ጦም የሚያድር ሆድ በጠዋት ይራባል
ጦር ለወረወረ መሬት ለገበረ
ጦር ለወረወረ ጐራዴ ለሰነዘረ
ጦር መጣ ሲባል ሶማያ ቆረጣ
ጦር ሲመጣ ዛቢያ ቆረጣ
ጦር እንደወረወሩት ጐራዴ እንደሰነዘሩበት
ጦር ከወጋው ምላስ የወጋው
ጦር ከፈታው ወሬ የፈታው
ጦርና ጭሬ አራሽና ገበሬ
ጦጣ ምን ትወጂያለሽ ቢሏት ከዛፍ ላይ ትግል
ጦጣ በልታ በዝንጀሮ አፍ አበሰች
ጦጣ ባለቤቷን ታስወጣ
ጦጣ ተይዛ ትዘፍን
ጦጣና ዝንጀሮ ተኩላና ቀበሮ
ጧት ከበላተኛ ማታ ከዕድምተኛ
ጧት ከበላተኛ ማታ ከጦመኛው እንደ ሽመላ በሁለት ይበላ
ጧት ከጀንበር ማታ ከጨንገር
