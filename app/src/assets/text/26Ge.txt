ገለፈንት የሴት ጋለሞታ
ገላጋይ አጥቼ ግልገሌን በላኋት
ገልቱ ቢመከር አይዘክር
ገልፋጣ የሴት ጋለሞታ
ገመድ ሲበጠስ መቀጠል አባይ መስካሪ ገደል
ገረመኝ የማላውቀው ሰው ቢስመኝ
ገረድ የቤት ሞረድ
ገራገሩን ተጫውቶ ይኖራል ተስማምቶ
ገርነት የእግዜር ቸርነት
ገርነት ያገባል ገነት
ገርና ልል ሙዳይና አገልግልግ
ገርን ልጅ እናቱም አትወደው
ገርገሩን ተጫውቶ ይበሏል ተስማምቶ
ገበሬና ወላድ አንድ አያጣም
ገበሬ አቆጣጥረኝ ወታደር አወራውረኝ
ገበሬ አክባሪውን ባለጌ መካሪውን ይጠላል
ገበያ ቢመቻት ልጇን ሸጠቻት
ገበያ ነሽ ብለው ይሻሻጡብሻል
ገበያ እንደሰጠህ እንጂ እናትህ እንደላከችህ አይሆንም
ገበያ እንዴት ዋለ? ቢለው አንዱ ባንዱ ሢሥቅ
ገበያ ከደራ ነጋዴም አይፈራ
ገበያ የሚሰጥህን እናት አትሰጥም
ገበጣ ላዋቂ ወሬ ለጠያቂ
ገበጣ ላዋቂ ወሬ ለጠያቂ ዋዛ ፈዛዛ ከሣቂ
ገቢ በእናት ልጅ ትገቢ
ገቢውን ባለቤት ያውቃል
ገቢ ያፈርሳል ቀዳዳ ያፈሳል
ገባር ያህያ ግንባር
ገባ ወጣ ነገር ያመጣ
ገብርኤል ያየው ሚስጥር
ገብስ ሲበስል አባቱን ይመስል
ገብስና ሽንኩርት ቂጡ ሲለብስ ነው
ገብስና ገብስ አብሮ ይነፍስ
ገናም በሙክቱ ሑዳዴ በእልበቱ ይታወቃል
ገናና ጥምቀት እኩል ዓውደ ዓመት
ገና ዘንቦ ባርቶ
ገንዘቡ የሰው ቢሆን አዳዩ የኔ ይሁን
ገንዘቤ አትውጪ ከቤት ታጣይኛለሽ ከጐረቤት
ገንዘብ ለዕዳ ሙግት ለባዳ
ገንዘብ ማግኘቱ ይቀላል ከማከማቸቱ
ገንዘብ በልጅነት ማን ሰብስቦሽ በእርጅና ማን አግኝቶሽ
ገንዘብ ከጅ ከወጣ ያመጣል ጣጣ
ገንዘብ ከጅ ከወጣ ይመጣል ይዞ ጣጣ
ገንዘብ ከጅ ዘመድ ከደጅ
ገንዘብ ካለ በሰማይ መንገድ አለ
ገንዘብ የልብ ሥር ነው አጥፊውም ሰው ነው
ገንዘብ የሚገኝ በሃያ ዓመት ልብ የሚገኝ በአርባ ዓመት
ገንዘብ የጠፋበት ብዙ ኃጢያት አለበት
ገንዘብ ያልያዘ መንገደኛ አይፈራም ቀማኛ
ገንፎ ለጉንፋን ይበጃል እግረመንገዱንም ለሆድ ይበጃል
ገንፎ ማላመጥ በእግዜር ማልመጥ
ገንፎ ሠርታ ለራት ቢያጐርሳት ተኮሳት
ገንፎ ሲበሉ ልጅ አስወግዶ ጠላ ሲጠጡ እሳት አንድዶ
ገንፎ በድስት ጐመን በምንቸት
ገንፎ እፍ እፍ ቢሉሽ ሊውጡሽ ነው እውነት አይምሰልሽ
ገዝቶ የማይቆጣ አጥቦ የማያነጣ
ገደል ለዝንጀሮ ጉድጓድ ለቀበሮ
ገዳም የገባ አይወጣ ከል የገባ አይነጣ
ገዳዩ ከጥይቱ ሥጋ ከብልቱ
ገዳይ ሳይገኝ ጉሮ ወሸባዬ
ገዳይ ቢያረፍድ ሟች ይገሠግሣል
ገዴ ገድሽ ለኔ ሥጋሽ ላረመኔ
ገድለው ካላመለጡ ምንድነው ጌጡ
ገድሎ ነበር ሞተ
ገድሎ ካለቃዬ ከሶ ከጠበቃዬ
ገጣባ አህያ ትሰለቻለች ጭና ታበላለች
ገጣጣ ሲሞት የሣቀ ይመስላል
ጉልበት አለኝ የበላ ምላስ አለኝ የሰላ
ጉልበት አለኝ የዝሆን አፍ አለኝ ላንተ የሚሆን
ጉልበት አለኝ የዝሆን አፍ አለኝ የመኮንን
ጉልበት የሌለው ወንበዴ ትርፍ የሌለው ነጋዴ
ጉልበት የሌላት ወይዘሮ ገደል የሌለው ዝንጀሮ
ጉልቻ ቢለዋወጥ ወጥ አያጣፍጥም
ጉልቻ የላቀው አመድ ያጠለቀው
ጉልቻ የላቀኝ አመድ ያጠለቀኝ አለአማኑኤል ማን ጠየቀኝ
ጉም መግመጥ ውኃ መግመጥ
ጉም ሲለቅ የታባትህ ትገባ አንተ ሌባ
ጉም ተራራን ያለብሳል ሹም ለሹም ያወርሳል
ጉሬዛ ቢውል ከጦጣ ጥፋት ለምዶ መጣ
ጉሮሮ የሚውጠውን እጅ ይመጥነዋል
ጉቦና ሌባ በር አይወድም
ጉቦኛ የባሰ መጋኛ
ጉቦ የለመደ ዳኛ አህያ የለመደ ጅብ አንድ ነው
ጉትቻ ለጆሮ ትንሽ ትመስላለች ዛፍ ጐበዝ ትቆጥራለች
ጉት ለጆሮ እልፍኝ ለወይዘሮ
ጉትቻ ለጆሮ ጥሬ ለዶሮ
ጉንዳን ባልንጀራው ሲሞት ብቻውን ተሸክሞ ይዞራል
ጉንዳን ቤቱን ይመራል
ጉንዳን እስኪወጣብኝ ተኛሁ
ጉንዳን የባልንጀራው ሬሳ ብቻውን ያነሳ
ጉንዳን ያየህ አመድ
ጉንፋን የተያዘና ፍየል ይዞ የተደበቀ ሳይጋለጥ አይቀርም
ጉንፋን ሲያጓድዱት በሽታ ይሆናል
ጉደኛ ውሻ ሥጋ ተቀምጦ ቆሎ ትሻ
ጉዳት ከመጣ መካር አይታጣ
ጉዳት የደረሰበት እረኛ አረጭ አያባርርም
ጉዳይ ሳይኖርህ ገበያ አትውረድ ያንዱን ነገር ሰምተህ አትፍረድ
ጉዳይ አሳልፍ እንድትታማ አሮጌ ሁን ልትፎክር ሙት ልትመሰገን
ጉዳይ የሌለህ ገበያ አትውረድ ያንዱን ሰው ነገር ሰምተህ አትፍረድ
ጉድ ለባለቤቱ ልግም በገላ ነው
ጉድ ለባለቤቱ የአንገት ልብስ ነው
ጉድሽ ድንቅሽ ናብለሽ ወዴት ሔድሽ
ጉድነሽ ያንኮበር ቅጠል እያደረ ትለበልቢያለሽ
ጉድ ነገር አበድሮ መቸገር
ጉድና ብርቅ እስከ ሦስት ቀን ያስጨንቅ
ጉድና ድንቅ አለ አንድ ጊዜም አይደምቅ
ጉድና ድንቅ አንድ ሰሞን ነው
ጉድና ጅራት በስተኋላ ነው
ጉድ እንግዳ ነገር አሳድሮ መቸገር
ጉድ ይገርማል ጅብ ካህያ ጋር እንዴት ይከርማል
ጉድ ጉድ ምን ያንተ ጉድ እየው የእኔንም ጉድ
ጉድጓድ በራሱ ዐፈር አይሞላም
ጉጉት ብትጠቃ እርኩም ሆነች ጠበቃ
ጉፋያ ሲበሉ ስብ ይቀላቅሉ
ጉፋያ ሲነዱ ይሸከሙ
ጉፋያን ሲበሉ ስብ ይቀላውጡ
ጉፋያ ከመብላት ስብ መሸከም ይሻላል
ጉፋያ ከሚያርዱ ስብ ይቀላውጡ
ጊዜ ሲከዳ መሬቱ ያድጣል
ጊዜ እስኪያልፍ ያባቴ ባሪያ ይግዛኝ
ጊዜ ወርቅ ነው ግን ኃላፊ ነው
ጊዜ የሌለው የለም ግን ከዕድሉ የሚያልፍ የለም
ጊዜ የሰጠው ቅል ድንጋይ ይሰብራል
ጊዜ የሰጣት አይጥ ከፈረሰኛ እኩል ትሮጣለች
ጊዜ ያለው ጊዜ አይጠብቅ
ጋለሞታና ጌታ ደጅ የጠኑ ለታ
ጋራና ጉባ ቅልና ዱባ
ጋሻ ለግንባር ጫማ ለጠጠር
ጋሻና ውጊያ እንዴት ነው ቢለው ጋሻ ወርውሮ ጦር መመከት ነው አለው
ጋሻና ግምባር አይሸሸግም
ጋሻ እሰጥ ጋሻ እሰጥ ሲሉ ጦር ገባ
ጋሻ ዱሮ ቀረሽ
ጋን ሠሪ ምጣድ አይወጣለትም
ጋን ሲለቀለቅ ማድጋን ይሞላል
ጋን ሲያሟጥጡት ምንቸት ይሞላል
ጋን በጠጠር ይደገፋል
ጋን ቢያንጫልጡት ማሰሮ ይሞላል
ጋኖች አለቁና ምንቸቶች ጋን ሆኑ
ጋይ የለ እሸት ስጡኝ አለ
ጋጋሪ ያስበላል ተናጋሪ ያስመስላል
ጌታ ሁን እንዳሻህ ሁን
ጌታ ለሎሌው ነጋዴ ላሞሌው
ጌታ ሲሰጥ ማን ይከለክላል
ጌታ ሲወድ ማን ይጠላል ጌታ ሲሰጥ ማን ይከለክላል
ጌታ ቢጫወት ያልኮራ ይመስላል
ጌታ ባወቀው ይፈርዳል ሰው ባላወቀው ይጐዳል
ጌታና ሎሌ ተጣልተው ዱባና ቅል ተማተው ኸረ አይመስልም ተው
ጌታና ሎሌ ተጣልቶ ቅልና ድንጋይ ተማቶ
ጌታና ገበታ አቅራቢ ነው ሰጭው እግዜር ነው
ጌታና ጋለሞታ ደጅ የጠኑ ለታ
ጌታዋን የምታምን ውሻ ፍሪዳ ሲታረድ እወንዝ ወረደች
ጌታዋን የምትወድ ላም በመስከረም ትወልዳለች
ጌታዋን ያመነች በግ ላትዋን እውጭ ታሳድራለች
ጌታውን ያየ አሽከር ይጥላል በትግል
ጌታ ያዛል ውኃ ያነጻል
ጌታ ያዛል ውኃ ይለዛል
ጌታዬ ምን አልኩህ? ጠጅ አጠጥተህ ውኃ
ጌታዬ ካሉበት አግሙኝ
ጌቶች ወደውኛል ጨርቃቸው ነክቶኛል
ግልግልና ገንፎ ትኩሱን አያስገባም
ግመል ምን ተጭነሃል? ሽመል ምን ያወዛውዝሃል? ዐመል
ግመል ሰርቆ አጐንብሶ
ግማሹን ተላጭታ ግማሹን ተቀብታ
ግማሽ ልጩ ግማሽ ጐፈሬ
ግም ለግም አብረህ አዝግም
ግረፍ ከባት አትለፍ
ግራ መብል ቀን ገንፎ ሌሊት ድፎ
ግራ መብል ቀን ገንፎ ሌሊት ዶሮ
ግራ ነገር ከወንዝ ማዶ ፍቅር ከጐረቤት ጥል
ግርግርታ የሌባ ደስታ
ግባ ያለው ገንዘብ አጥር ቀዶ ይመጣል
ግብር እስከመቃብር
ግብር ይውጣ የማይቀር ዕዳ
ግብዝና መቼ እንደድቁና
ግብዝን ሁለት ጊዜ እባብ ነከሰው
ግንብና ድንጋይ ጌታና አባይ
ግንቦት ቢዳምን የሚዘንብ ይመስላል አሮጌ ቢፎክር የሚዋጋ ይመስላል
ግንቦት ቢዳምን ይዘንብ ይመስላል ሐምሌ ቢያባራ በጋ ይመስል
ግንድ ለሺ አይከብድ
ግዛኝ ግዛኝ ብለው ለመሸጥ አሰበኝ
ግዳይ ለከንፈሬ ጥምጣም ለመምሬ
ግዳይ አምሯቸው ዘመቱ እሳቸውም ሞቱ
ግፍ ሲቆም ጸሎት አያሻም
ግፍስ በባሕር ይሞላል ዓሣ ዓሣውን ይበላል
ግፍ ባገር ሲናኝ ኩበት ጠልቆ ድንጋይ ይዋኝ
ግፍ አይፈሬ መሬት እንክርዳድ ያበቅላል
ግፍ የተሠራብን በኛ ካሱ ይሉናል በዳኛ
ጐልማሳ በሚሥቱ ንጉሥ በሠራዊቱ
ጐልማሳ ሲታጠቅ ከደረቱ ሲሮጥ ከጉልበቱ
ጐልማሳ እበቀለበት ላም አይማረክም ሽማግሌ እበቀለበት ነገር አይሳሳትም
ጐልማሳ ካለበት ከብት አይነጠቅ ሽማግሌ ከዋለበት ነገር አይወድቅ
ጐመን በጤና
ጐመን ባወጣው ነፍስ አትኩራ ገብስ
ጐረምሳ እንደበላህ አንሳ
ጐረቤት አያውቅ ነገር ወንጠፍት አያጠራው አሳር
ጐረቤት ይሆናል ጠላት ያቺን ሴት አትዝጊ በሏት
ጐረቤት ጤና ይደር አንተ ጤና እንድታድር
ጐራዴህ ጐመዳም ሚስትህ አመዳም
ጐራዴ ለወንበዴ ሱቅ ለነጋዴ
ጐራዴና ምስጥ ውስጥ ለውስጥ
ጐርፍ ሲወስድ እያሣሣቀ ተንኮለኛ ሲጐዳ እየተራቀቀ
ጐሽ ለልጇ ብላ ትወጋ
ጐሽ ጠመድኩ ይሆነኛል ብዬ ፈትቼ ሰደድኩ አይሆንም ብዬ
ጐበዝ ፊት ሰማይ ሰማይ ያያል ኋላ ምድር ምድር ያያል
ጐባጣን ሲቀብሩ እንደ ምግባሩ
ጐባጣን ቀንና ቅዝምዝምን አጐንብሰህ እለፈው
ጉኑ ቀኔ ቀኑ ሰኔ
ጐንደሬ ሲናገር እንኳን ሸዋ ጐጃሜም አይሰማው
ጐንደር ወጣ ምን ይዞ መጣ
ጐዳናና መንገድ ጉንጉንና ገመድ
ጐዳ ከብት ከቀንዳም ይብሳል
ጐዳው ፍየል ቀንዳሙን ወጋው
ጐድሎ ነበር ሞላ ሞልቶ ነበር ፈላ
ጐጃም ሲያምጥ በጌምድርን በፍልጥ
ጐጃም በዘነበ ሳይንት እህል ሆነ
ጐጆ ወጪ ሙሽራ በገፍ ወጥ ትሠራ
ጓያና ድንግል ያላንድ ጊዜ አይበቅል
