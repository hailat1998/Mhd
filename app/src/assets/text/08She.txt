ሸማ ለብሶ ስልቻ፣ በቅሎ ጭኖ ለብቻ
ሸማ ማዋስ ለባላገር በቅሎ ማዋስ ለወታደር
ሸማ በውኃ፣ ሰው በንስሐ
ሸማ በየፈርጁ ይለበሳል
ሸማኔ በመኑ ጠይብ በከሰሉ
ሸማኔ በድሩ፣ ጠይብ በመንደሩ
ሸማኔ ድውሩን፣ ባለሥልጣን ክብሩን
ሸማን በውኃ፣ ሰውነትን በንስሐ
ሸማን ጠምዞ ያሰጧል፣ እህልን አላምጦ ይውጧል
ሸምበቆ በመርዘሙ ምሰሶ አይሆንም
ሸርሙጣ ስታረጅ አቃጠሪ ትሆናለች
ሸርሙጣን የወደደ ልብሱን ጥሎ ያበደ
ሸኚ ቤት አያደርስም
ሸኚና ጥላ ቤት አይገባም
ሸክላ ቢጥሉት ገለባ
ሹመት ላወቀው ይከብዳዋል፣ ላላወቀው ያሳብደዋል
ሹመት ሲገኝ፣ ዘመድ አይገኝ
ሹመት ሺህ ሞት
ሹመት በተርታ፣ ሥጋ በገበታ
ሹመትና ቁመት አይገኝም በምኞት
ሹመትና ቁመት፣ ከልኩ አያልፍም
ሹመት የለመደ ወንዝ ዳር ይወርዳል
ሹም ለመነ፣ አዘዘ
ሹም ለሹም ያወርሳል፣ ጉም ተራራ ያለብሳል
ሹም ለሹም ይጎራረሳል፣ ድሃ ለድሃ ይለቃቀሳል
ሹም መክሰስ፣ ወዳጅ ማረስ አይቸግርም
ሹም ሲቆጣ ማር ይዞ እደጁ ደስ ሲለው ማር ይዞ ከደጁ
ሹም ሳይለፈልፍ፣ ይደፈድፍ
ሹም ቢሞት ቀባሪው ሃምሳ የሹም ልጅ ሲሞት መቶ ሃምሳ
ሹም ነገር ሲፈልግ፣ የዶሮ ሻኛ አምጡልኝ ይላል
ሹምና ማር፣ እያደር ይከብዳል
ሹምና የጋማ ከብት፣ በጊዜ ይከተት
ሹምና ጥጥ እያደር ይከብዳል
ሹሩባ ልትሠራ ሔዳ ጠጉሯን ተላጭታ ተመለሰች
ሹክሹክታ የጠብ ወለምታ
ሹም ያዛል፣ ቄስ ያናዝዛል
ሺህ በመከረ፣ አንድ በወረወረ
ሺህ ቢታለብ፣ ያው በገሌ አለች ድመት
ሺህ አውል ከሚሞት፣ ሺህ ይሙት
ሺህ ዝንብ፣ መሶብ አይከፍትም
ሺህ ያጭሽ፣ አንድ ያገባሽ
ሻማ እራሱ ነዶ፣ እራሱ ብረሃን ይሰጣል
ሽል ከሆነ ይገፋል፣ ቂጣ ከሆነ ይጠፋል
ሽመልና ዘንግ፣ ቂልና በግ
ሽማግሌ ሳለ ምክር አይጠፋም፣ ጎልማሳ ሳለ ላም አይነዳም
ሽማግሌ በምክሩ አርበኛ በሰናድሩ
ሽማግሌ ካለበት ነገር አይሰረቅ ጎበዝ ካለበት በትር አይነጠቅ
ሽማግሌ ካለበት፣ ነገር አይናቅበት
ሽማግሌ ካልሞተ፣ ሥንዴ ካልሸተ
ሽማግሌና ስልቻ፣ ሳይሞሉ አይቆሙም
ሽማግሌና ጅብ በበላበት ይገባል
ሽማግሌን ከምክር፣ ከመለየት ከምግብ መለየት
ሽማግሌ ይገላግል፣ የተጠቃ አቤት ይላል
ሽሽት፣ ከኡኡታ በፊት
ሽበት እኖር ብዬ፣ መጥቻለሁ አለ
ሽታና ግማት፣ ላልሰማ ማውራት
ሽንብራ መኖር በመከራ
ሽንኩርት አንድም በሉት ገማ፣ ደገሙትም ገማ
ሽንኩርት የባሕሪውን፣ ይሸታል
ሽያጭ፣ ገዥን ይገምታል
ሾላ፣ በድፍን
ሾተልህን ወደ አራዊት፣ ቁጣህን ወደ ትዕግሥት
ሾተልህን ወደ አፎት፣ ቁጣህን ወደ ትዕግሥት
